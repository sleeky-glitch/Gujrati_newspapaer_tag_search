```gujarati
એસ
શિવમા
ભાગ લેનારા બાઈકરના
માથે ૬ વર્ષ પહેલા
આવી જ ધૂન સવાર થતાં

ખુલ્લા પગે વિશ્વની મુસાફરી કરવાનો નિર્ણય લઈ લીધો. પોન્સ પીઠ પર બેકપેક
રાખીને ઉઘાડા પગે ચાલ્યા જ કરે છે. એક્સેલ કહે છે કે, જીવનમાં બહુ ભાગી
લીધું પણ હવે ઝડપ છોડીને ધીમી ચાલે ચાલવું છે. મોટરસાઇકલ રેસિંગની
દુનિયામાં લીજેન્ડ મનાતા સિટો પોન્સના પુત્ર એક્સેલે સફળ મોટરસાઈકલ રેસર
તરીકે કારકિર્દી બનાવી હતી પણ ૨૦૧૬ની ચેમ્પિયનશિપ બાદ આ કરિયરમાંથી
બ્રેક લઈને ફેશન તરફ વળ્યો. થોડા દિવસો સુધી મોડેલિંગ કર્યા પછી ૨૦૧૯માં
તેણે ખુલ્લા પગે વિશ્વની મુસાફરી કરવાનું નક્કી કર્યું. સ્પેનિશ રેસર એક્સેલે
૨૦૦૮થી ૨૦૧૭ દરમિયાન Moto2 રેસિંગની ૧૦ સીઝનમાં ભાગ લીધો હતો.

દુનિયાના તમામ ખંડમાં ફરવાનું
ડોરોથીનું સપનું પૂરું થયું

ડોરોથી સ્મિથે યુવાનીમાં દુનિયાના દરેક ખંડનો પ્રવાસ કરવાનું સપનું જોયું
હતું પણ ઉંમર વધતી ગઈ તેમ તેમ આ સપનું ભૂલાતું ગયું. રોજિંદી જીંદગીની
ઘટમાળમાં ડોરોથી એવી અટવાઈ કે આ સપનું સપનું જ રહી ગયું. ડોરોથી
જીંદગીનાં છેલ્લાં વરસો કેલિફોર્નિયામાં મિસ વેલીમાં આવેલા રેડવુડ્સ રિટાયરમેન્ટ
વિલેજમાં ગાળી રહી હતી ત્યાં તેમની
મુલાકાત અમ્માર કંદીલ અને સ્ટાફન ટેલર
સાથે થઈ. બંને ૯૩ લાખ સસ્ક્રાઇબર્સ
ધરાવતી YouTube ચેનલ યસ થીયરિના
માલિક છે. બંને ડોરોથી સ્મિથને
ઓક્ટોબરની શરૂઆતમાં એક સ્ટોરી માટે
મળ્યા હતા. બંનેએ સવાલો દરમિયાન
ડોરોથીને તેની ઈચ્છા પૂછી લીધી.
ડોરોથીએ સંકોચ રાખ્યા વિના દુનિયાના
દરેક ખંડમાં જવાની પોતાની ઈચ્છા
જણાવી. ડોરોથીએ પોતે એશિયા, ઉત્તર
અમેરિકા, દક્ષિણ અમેરિકા, એન્ટાર્કટિકા અને યુરોપ ગઈ છે પણ ક્યારેય
ઓસ્ટ્રેલિયા ગઈ ન હતી એ પણ કહ્યું. ડોરોથીને ખબર નહોતી કે, આ બંને તેની
ઈચ્છા પૂરી કરશે. થોડા દિવસ પહેલાં બંને ડોરોથીને પોતાના ખર્ચે ઓસ્ટ્રેલિયા
લઈ ગયા અને આ સાથે ડોરોથી સ્મિથ હવે તમામ સાત ખંડોની મુસાફરી કરનાર
વિશ્વની સૌથી વૃદ્ધ વ્યક્તિ બની ગઈ છે.

AI નિષ્ણાતોની માંગમાં સતત વધારો

ટેક્નોલોજીની સતત
વિકસતી દુનિયામાં,
આર્ટિફિશિયલ ઈન્ટેલિજન્સ (AI)
એ રોમાંચક નવી સીમા જેવું છે
જે દરેક વ્યક્તિ અન્વેષણ કરવા
આતુર છે. તે ઉદ્યોગોને એવી
રીતે આકાર આપી રહ્યું છે જેની
થોડા વર્ષો પહેલા કલ્પના પણ
કરી ન હતી. મશીન લર્નિંગ,
નેચરલ લેંગ્વેજ પ્રોસેસિંગ અને ડેટા સાયન્સમાં કૌશલ્ય ધરાવતા વ્યાવસાયિકોની
માંગ વધી રહી છે. ૨૦૨૪ માં AI નોકરીની ભૂમિકાઓમાં વધારો એ માત્ર
રેન્ડમ સ્પાઇક નથી, તે કેટલાક આકર્ષક પરિબળો દ્વારા સંચાલિત છે. પ્રથમ,
તકનીકી પ્રગતિની ઝડપી ગતિ છે. AI પહેલા કરતા વધુ ઝડપથી વિકસિત થઈ
રહ્યું છે, કંપનીઓને અત્યાધુનિક સાધનો વિકસાવવામાં સક્ષમ બનાવે છે જે
કાર્યોને સ્વચાલિત કરે છે, ડેટાનું વિશ્લેષણ કરે છે અને ઉત્પાદનોને નવીન
બનાવે છે. જેમ જેમ AI ટેક્નોલોજીઓ વધુ સુલભ બનતી જાય છે, તેમ તેમ
કાર્યક્ષમતામાં વધારો કરતી વખતે તેઓ વ્યવસાયોને ખર્ચ ઘટાડવામાં મદદ કરે
છે. AI નિષ્ણાતોની માંગ આકાશને આંબી રહી છે, પરંતુ જરૂરિયાત પૂરી કરવા
માટે પૂરતા કુશળ વ્યાવસાયિકો નથી. આ ટેલેન્ટ ગેપમાં ટોચની પ્રતિભાઓને
આકર્ષવા માટે કંપનીઓ આકર્ષક પગાર અને કારકિર્દી વૃદ્ધિની તકો ઓફર
કરતી હોય છે.


ડોલર જ વિશ્વનો સરતાજ : ૯૦%
વેપાર માત્ર યુએસ કરન્સીમાં

ડોલર યુનાઈટેડ સ્ટેટ્સ ઓફ
અમેરિકાની કરન્સી છે પરંતુ તે વૈશ્વિક
આધિપત્ય ધરાવે છે. બેન્ક ઓફ
ઈન્ટરનેશનલ સેટલમેન્ટ્સ અનુસાર,
૯૦ ટકા કરન્સી ટ્રેડમાં ડોલરનો
સમાવેશ થાય છે. વિશ્વનો લગભગ
૬૦ ટકા વિદેશી મુદ્રા ભંડાર માત્ર
અમેરિકન ડોલરમાં છે.

ઈન્ટરનેશનલ મોનેટરી ફંડના ડેટા
અનુસાર, ૨૦૨૪ના બીજા
ત્રિમાસિકગાળામાં લગભગ ૨૪૫
અબજ ડોલરનું વિદેશી ચલણ
ચાઈનીઝ ચલણ-યુઆનમાં રાખવામાં
આવ્યું હતું, જ્યારે યુએસ ડોલરમાં
કરન્સી રિઝર્વ ૬.૬ ટ્રિલિયન ડોલર
હતું. અહેવાલ અનુસાર ફોરેન
એક્સચેન્જ ટ્રાન્ઝેકશનોમાં ૮૮ ટકા
માત્ર અમેરિકાનું ડોલર સંકળાયેલું
હોય છે. અમેરિકામાં ૯૬ ટકા ટ્રેડે
ઇન્વોઈસિંગ માટે ડોલર ઉપયોગ થાય
છે પરંતુ એશિયા-પેસિફિક ક્ષેત્રમાં
માત્ર ૭૪ ટકા જ ડોલરનું મહત્વ રહે
છે એટલેકે જાપાન સિવાયના એશિયા-
પેસિફિક વિસ્તારમાં ચીનના યુઆન
અને રૂપિયાના વધી રહેલા કદને
કારણે ડોલરનું શાસન ડગમગી રહ્યું
છે અને હવે બ્રાઝિલ, રશિયા, ભારત,
ચીન અને દક્ષિણ આફ્રિકાના સંગઠન
બ્રિક્સ દેશો દ્વારા ડોલરને પોતાના
કારોબારથી દૂર કરવા માટે એક
કરન્સી અંગેની ચર્ચા-વિચારણા અને
રોડમેપ તૈયાર કરાતા તથા ભવિષ્યમાં
અન્ય દેશો તેમની સાથે જોડાશે તો
ડોલરનું વર્ચસ્વ ઘટવાની આશંકાએ
ટ્રમ્પે બીજી વખત રાષ્ટ્રપ્રમુખની ગાદી
સંભાળતા પૂર્વે જ બ્રિક્સ સહિતના
દેશો જે ડોલર પરનું ભારણ ઘટાડવા
માંગે છે તેમના પર ૧૦૦ ટકા ટેક્સ
લાદવાની ધમકી આપી ચૂક્યાં છે.

આમ આગામી સમયમાં બ્રિક્સ
દેશોની કરન્સી કે અન્ય કોઈ ડિજિટલ
કરન્સી કે પછી બિટકોઈન જેવી કોઈ
ક્રિપ્ટોકરન્સી ડોલરને પડકાર ફેંકશે કે
કેમ તે જોવું રહ્યું.

ડોલરમાં સાર્વત્રિક તેજી, ભારત અને ચીન
પર રૂપિયા પર દબાણ
અર્થતંત્રની વૃદ્ધિ ધીમી પડવાની
આશંકાથી રૂપિયામાં મંદીના સોદા
૨૦૦% વધ્યા

વૈશ્વિક અનિશ્ચિત્તાઓ અને
સરહદી ચિંતાઓની સાથે ભારતના
અર્થતંત્રની વૃદ્ધિ ધીમી પડવાની
આશંકાથી રૂપિયામાં મંદીના સોદા
૨૦૦ ટકા વધ્યા છે. ડિપોઝીટરી ટ્રસ્ટ
એન્ડ ક્લિયરિંગ કોર્પના ડેટા અનુસાર
નોન-ડિલિવરેબલ ઓપ્શન્સ માર્કેટમાં
ડોલર-રૂપિયા કોલ ટ્રેડિંગનું વોલ્યુમ
૨ ડિસેમ્બરે વધીને ૧.૯ અબજ ડોલર
થયું હતું. ૨૯ નવેમ્બરના રોજ આ
વેપાર લગભગ ૬૦ કરોડ ડોલર
આસપાસ જ હતો.

રૂપિયામાં બેરિશ ડીલ વધવાને
કારણે ડોલર સામે રૂપિયામાં એક
મહિનાની ઈમ્પ્લાયડ વોલેટિલિટી
(ગર્ભિત ઉતાર-ચઢાવ) વધી છે. ૨
ડિસેમ્બરના રોજ આ વોલાટીલિટી
વધીને ૩.૨૭ ટકાએ પહોંચી છે, જે
૬ ઓગસ્ટ પછી સૌથી વધુ છે. ૨૯
નવેમ્બરે આ વોલાટીલિટી ૨.૫૫ ટકા
હતી. અર્થતંત્રની ધીમી ગતિને પગલે
વિદેશી રોકાણકારોનું રોકાણ ઘટશે,

આઉટફ્લો વધશે અને તે રૂપિયા પર
દબાણ વધારશે. મહત્વની વાત એ છે
કે જાન્યુઆરીમાં જ રિઝર્વ બેંકે
સટ્ટાકીય ટ્રેડિંગને કાબૂમાં લેવા કડક
પગલા લેતા તમામ રૂપિયા-આધારિત
કરન્સી કોન્ટ્રાકટો માન્ય અને
અનહેજ્ડ અન્ડરલાઇંગ એક્સપોઝર
હેઠળના જ હોવા ફરજિયાત કર્યા
હતા. ટ્રેડરો પુરાવા રજૂ કર્યા વિના
૧૦ કરોડ ડોલર સુધીની જ પોઝિશન
લઈ શકે છે અને આરબીઆઈને આ
પોઝીશનની જાણ કરવી પણ
ફરજિયાત કરી છે. આ આકરા
નિયમન મેં મહિનાથી લાગુ થવાથી
કરન્સી ડેરિવેટીવ્ઝના ટ્રેડિંગ
વોલ્યુમમાં ૯૬ ટકાનું તીવ્ર ગાબડું
આવ્યું છે. ઓગસ્ટ, સપ્ટેમ્બર અને
નવેમ્બરમાં અત્યાર સુધી બીએસઈના
કરન્સી ડેરિવેટિવ્ઝમાં ઝીરો વોલ્યુમ
જોવા મળ્યું છે છતા રૂપિયામાં સદંતર
ઘટાડો ખરેખર અર્થતંત્રની આંતરિક
મંદીની આશંકા ઉપજાવે છે.

કરમાળખું સરળ
બનશે તો અનુપાલન
વધવા સાથે વિવાદોમાં
પણ ઘટાડો થશે

કાઉન્સિલનો પ્રાથમિક ઉદ્દેશ્ય આવક-
તટસ્થ દર તરફ જવાનો હોવો જોઈએ.
સાથે જ ટેક્સ સ્લેબની સંખ્યા પણ
ઘટાડવી જોઈએ. નાણા મંત્રાલય દ્વારા
સંસદમાં આપવામાં આવેલી માહિતી
અનુસાર, ૨૦૨૩-૨૪માં જીએસટીનો
સરેરાશ દર ૧૧.૬ ટકા હતો. જીએસટી
લાગુ કરતી વખતે નિષ્ણાત સમિતિ દ્વારા
સૂચિત આવક-તટસ્થ દર ૧૫ થી ૧૫.૫
ટકા હતો. નીચા સરેરાશ કર દરે
આવકની વસૂલાતને અસર કરી છે.
જો કે દરો વાજબી બનાવવા માટે
મંત્રી પરિષદની ભલામણો હજુ સુધી
જાણીતી નથી, પરંતુ જે સૂચનો જાણીતા
છે તે મુજબ તે વ્યાપક સિદ્ધાંતને
અનુસરતા હોય તેવું લાગતું નથી.
અહેવાલો અનુસાર, સમિતિ તમાકુ
ઉત્પાદનો અને વાયુયુક્ત પીણાં પર ૩૫
ટકાના દરે ટેક્સ લાદવા માંગે છે.
આનાથી સ્લેબમાં વધુ વધારો થશે.
એટલું જ નહીં, તે ટેક્સટાઇલ પ્રોડક્ટ્સ
પર તેમની કિંમત અનુસાર અલગ-
અલગ ટેક્સ લાદવાની ભલામણ કરવા
માગે છે. અન્ય ઉત્પાદનો માટે સમાન
ભલામણો કરી શકાય છે. આ કર
પર ટ્રમ્પના ટ્રેડ વોરની અસર, ભારતનો મોંઘવારી
દર અને ખાસ કરીને અમેરિકા કરતા ઉંચો ઈન્ફલેશન રેટ, ક્રૂડ અને સોનાની ઉથલપાથલ તથા
વૈશ્વિક સરહદી ચિંતાઓ અને અનિશ્ચિત્તાઓએ પણ રૂપિયા પર દબાણ સર્જ્યું છે ત્યળખને વધુ બે શકે છે


ખાદ્યપદાર્થોની કિંમતો ૧૯ મહિનાની ટોચે ખેડૂતો પાસેથી ૧.૪૭
સંયુક્ત રાષ્ટ્રના ફૂડ એન્ડ
એગ્રીકલ્ચર ઓર્ગેનાઈઝેશનના ડેટા
દર્શાવે છે કે વનસ્પતિ તેલના કારણે
ખાદ્યપદાર્થોના ભાવ નવેમ્બરમાં ૧૯
મહિનાના ઉચ્ચ સ્તરે પહોંચ્યા હતા.
ઓર્ગેનાઈઝેશનનો ખાદ્ય ભાવ
સૂચકાંક, નવેમ્બરમાં સરેરાશ
૧૨૭.૫ પોઈન્ટ હતો, જે

કરોડનો દંડ વસૂલાયો

પંજાબ અને હરિયાણામાં ૩૦
નવેમ્બર સુધી પરાળી બાળવા બદલ
ખેડૂતો પાસેથી ૧.૪૭ કરોડ
રૂપિયાથી વધુનું પર્યાવરણીય વળતર
એકત્ર કરવામાં આવ્યું છે.
રાજ્યસભાના અહેવાલ મુજબ
લગાવવા પંજાબમાં ૧૦,૭૯૧ અને
ઓક્ટોબરને સ્તરથી ૦.૫%નું વધારે અને એક વર્ષ અગાઉ કરતા ૫.૭% | ડાંગરના અવશેષો બાળવા પર અંકુશ
વધારે છે. ઇન્ડેક્સ એપ્રિલ ૨૦૨૩ પછી તેના સર્વોચ્ચ સ્તરે છે, પરંતુ રશિયાના
યુક્રેન પરના આક્રમણ પછી માર્ચ ૨૦૨૨માં પહોંચેલા રેકોર્ડ કરતાં હજુ પણ
નોંધપાત્ર રીતે નીચે છે. પાછલા મહિના કરતાં વેજીટેબલ-ઓઇલના ભાવમાં
૭.૫%નો ઉછાળો આવ્યો છે. સળંગ બે માસિક વધારા પછી, ખાંડના ભાવ જે
મુખ્યત્વે ભારત અને થાઈલેન્ડમાં શેરડી પિલાણની સિઝન શરૂ થવાને કારણે
ઓક્ટોબરથી ઘટ્યા છે.
હરિયાણામાં ૧,૪૦૬ કૃષિ ક્ષેત્રોનું
નિરીક્ષણ કરાયા બાદ અનુક્રમે
૫,૫૨૫ અને ૬૩૮ કેસમાં ખેડૂતોને
દંડ ફટકાર્યો હતો.

CNG વાહનોના વેચાણ પર
પ્રતિકુળ અસર થશે

સતત બે મહિના માટે
સીએનજી સેગમેન્ટ માટે સસ્તા
APM ગેસની ફાળવણીમાં ઘટાડા
પછી, તેનો હિસ્સો FY૨૪ની
શરૂઆતમાં ૮૫%થી હવે ઘટીને
૭૨% થઈ ગયો છે. આ સેગમેન્ટમાં
APM ગેસ ફાળવણીમાં અત્યાર
સુધીના સૌથી મોટો કાપ છતો.
ઉદ્યોગને આશંકા છે કે તેની ઓછી ઉપલબ્ધતાને જોતાં સિટી ગેસ ડિસ્ટ્રિબ્યુશન
એકમોને APM ગેસનું વધુ ડિલોકેશન થઈ શકે છે. આ સરકારના નીતિ વલણમાં
ફેરફાર છે. તેમાં વધુ કાપ પણ આવી શકે છે. ઉદભવેલ આ સ્થિતિના કારણે
આગામી સમયમાં સીએનજી વાહનોના વેચાણ પર પ્રતિકુળ અસર થશે તેમ
જાણકારોનું માનવું છે.
```
