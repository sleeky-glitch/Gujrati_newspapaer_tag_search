```gujarati
૨ ગુજરાત સમાચાર (અમદાવાદ આવૃત્તિ)
રવિવાર, તા. ૧૫ ડિસેમ્બર, ૨૦૨૪

સમગ્ર રાજયમાં ઘી કાંટા ફોજદારી કોર્ટ કેસોના નિકાલમાં સૌપ્રથમ
લોક અદાલતમાં રૂ.૧૨૭૦ કરોડના
૨.૪૬ લાખથી વધુ કેસોનો નિકાલ

ગુજરાત સહિત દેશભરમાં આજે ૨૦૨૪ના વર્ષની છેલ્લી રાષ્ટ્રીય લોકઅદાલતનું આયોજન કરવામાં આવ્યું હતું. ગુજરાત રાજયમાં પણ ગુજરાત હાઈકોર્ટના ચીફ જસ્ટિસ અને ગુજરાત રાજ્યમાં કોર્ટોમાં વિવિધ લોકઅદાલતનું આયોજન કરવામાં આવ્યું હતું. જેમાં દિવાની દાવા, મોટર અકસ્માત, ચેક રિટર્ન, લગ્નજીવનની તકરાર, વળતર સહિતના આશરે ૩,૩૦,૨૦૭ કેસો સમાધાન માટે મૂકાયા હતા, જે પૈકી ૨,૪૯,૧૮૪ કેસોનો સુખદ નિકાલ કરી આશરે રૂ.૧૨૭૦.૬૦ કરોડના એવોર્ડ કરવામાં આવ્યા હતા.

કાનૂની સેવા સત્તામંડળના મુખ્ય સંરક્ષક શ્રીમતી સુનિતા અગ્રવાલ તેમ જ જસ્ટિસ બિરેન વૈષ્ણવના માર્ગદર્શન હેઠળ

ચીફ જસ્ટિસ સુનિતા અગ્રવાલ અને જસ્ટિસ બિરેન વૈષ્ણવના માર્ગદર્શન હેઠળ ૨૦૨૪ના વર્ષની છેલ્લી લોક અદાલત સંપન્ન

રાજયમાં આજે યોજાયેલી લોક અદાલતોમાં પ્રિ-લીટીગેશન કેસોમાં રૂ.૯૦.૨૯ કરોડના એવોર્ડ થયા હતા. ઈ-ચલણના કુલ ૨,૮૫,૮૩૭ કેસો પૂર્ણ થયેથી તે પેટે રૂ.૧૭.૧૫ કરોડની રકમ વસૂલી શકાઇ હતી. આ સિવાય રાજયની અદાલતોમાં પેન્ડીંગ દાંપત્યજીવનને લગતી ૩૩૦૪ તકરારોનો પણ લોક અદાલતના માધ્યમથી નિકાલ કરાયો હતો. તો, દસ વર્ષ જૂના ૧૨૯૬ કેસોમાં પણ સુખદ નીવેડો આવ્યો હતો. દરમ્યાન ગુજરાત બાર કાઉન્સીલની ફાયનાન્સ કમીટીના ચેરમેન અનિલ સી.કેલ્લાએ જણાવ્યું હતું કે, આજની રાષ્ટ્રીય લોક અદાલતમાં સમગ્ર રાજયમાં સૌથી વધુ કેસોનો નિકાલ ઘી કાંટા સ્થિત ચીફ જયુડીશીયલ મેજિસ્ટ્રેટ કોર્ટ ખાતે નોંધાયો હતો. ઘી કાંટા ફોજદારી કોર્ટ ખાતે આજે કાનૂની સેવાસમિતિના ચેરમેન અને ચીફ જયુડીશીયલ મેજિસ્ટ્રેટ કોર્ટ દ્વારા ૩.૫૩, ૧૩, ૩૩, ૦૭, ૨૮૬ કેસોનો  નિકાલ કરવામાં આવ્યો હતો.  
અબજથી વધુ રકમના રૂ. ૧,૩૩,૯૯૪ કેસનો નિકાલ કરાયો હતો. ઘી કાંટા ચીફ જયુડીશયલ મેજિસ્ટ્રેટ કોર્ટો દ્વારા ફોજદારી સમાધાનને લાયક કેસો, નેગોશીએબલ ઈન્સ્ટ્રુમેન્ટ એકટના(ચેક રિટર્નના) કેસો, લગ્ન વિખવાદના તેમ જ ભરણપોષણ અંગેના કેસ સહિત કુલ ૩૫,૩૪૯ કેસો પૈકી ૩૧, ૧૧૪ કેસોનો નિકાલ કરીને રૂ. ૩.૫૩, ૧૩, ૩૩, ૦૭, ૨૮૬ કરોડની રકમના કેસોનો સમાધાન થયું છે. કોર્ટમાં આવેલા ઈ-ચલણના ૧,૦૨,૮૮૦ કેસો પૈકી ૧,૦૨,૩૮૩ તેમ જ ઈ-ચલણ અને ૪૯૭ બેંકોના પ્રિલીટીગેશના કેસોમાં રૂ.૯,૮૪,૯૮,૪૧૭ ની રકમના કેસોનો નિકાલ કરાયો હતો.

સૌપ્રથમવાર મહિલા કોર્ટ સ્ટાફ દ્વારા લોકઅદાલતનું ઉદ્ધાટન

સિટી સિવિલ એન્ડ સેશન્સ કોર્ટમાં યોજાયેલી લોક અદાલતનું ઉદ્ધાટન ઈતિહાસમાં સૌપ્રથમવાર મહિલા કોર્ટ સ્ટાફ દ્વારા કરવામાં આવ્યું હતું. મહિલાઓને પ્રોત્સાહન અને મહિલા સશક્તિકરણની વાતને સાર્થક કરતો સંદેશો આપવા આ નવતર પહેલ કરાઈ હતી.


વીડિયો કોલ કરી થાર કાર ચલાવતાં મહિલાને ઉડાવી

અમદાવાદ, શનિવાર

ઘાટલોડિયાના ગુલાબ ટાવર પાસે ગત તા. પના રોજ થાર કારે બપોરના ૨-૧૦ વાગ્યાના સમયે એક્ટિવા ઉપર જતી બે બહેનને ઉડાવી હતી. ટ્રાફિક એ ડીવિઝન પોલીસે હિટ એન્ડ રનના ગુનામાં રૂષિલ વિપુલભાઈ શાહ (ઉ.વ. ૨૩, રહે. રત્નદીપ ટાવર, ઘાટલોડિયા)ને ઝડપી લીધો હતો. રૂષિલ શાહે એવી કેફિયત આપી છે કે, પોતાના મિત્ર ભાર્ગવસિંહની કારમાં વીડિયો કોલ ચાલુ હતો તે કારણે ભૂલથી કાર ચલાવતાં બે મહિલાને ઉડાવી હતી. જે મહિલાઓને ઈજા પહોંચી હતી. તે બે મહિલાઓને ઈજા પહોંચી હતી. જે મહિલાઓને ૨૫૦૦ થી વધુ રકમનો ખર્ચો થયો હતો. જેના માટે કાર ચાલકને ૧૦૦૦ રૂપિયાનો દંડ કરવામાં આવ્યો હતો.


આજે હુંફાળી ચા-શાયરીઓ !

આ શિયાળાની મોસમમાં ગરમાગરમ મસાલેદાર ચા એ ગુજરાતીઓનું 'નંબર વન' પીણું છે. (“નંબર ટુ માટે કાં તો પરમિટ લેવી પડે છે કાંતે આબુ-દમણની યાત્રા કરવી પડે છે.)

આ પ્યારી ચા માટે આજે થોડી ગુજરાતી શાયરીઓ… ગુજરાતના મહાન શાયરોની માફી સાથે...

***
નયનને બંધ રાખીને
અમે જ્યાં ચૂસકી લીધી છે
તમારાથી વધારે પણ
તમારી ચાયને ચાહી છે !
***
'મન્તુ' મારી જિંદગીને
તો જ લેખું ધન્ય હું
મૃત્યુ ટાણે જો મળે
“કડક-મઠ ગુજરાતની!
***
જમાનાનાં બધાં પીણાં
જમાનાને મુબારક હો
જીવાડે બે સબડકામાં
ચિતામાં 'ચા' મને દેજો !
***
કોઈ બીજાને ક્યાં કશું
બોલવા જેવું હતું?
આપણી જ ઉકળેલી 'ચા'
આપણી વચ્ચે હતી!
***
યાદ કર એ પૂણ્યશાળી
પાપની એકેક ક્ષણ...
કેવી લીલીછમ ઉધારી
“ચા”ની કીટલી પર હતી !
***
સફળતાનો પિનકોડ ગુજરાતી ચા
સમસ્યાનો તોડ છે ગુજરાતી ચા
તકલીફ પડી? સંકટ ઘડી ?
જરૂર પડી, ત્યાં ખડી ગુજરાતી ચા !
***
સવારે પીઉં છું અડધી
બપોરે જીવું છું અડધી
જિંદગી ચાની પ્યાલી છે
કડક અડધી, ગરમ અડધી !
***
આપણે બંન્ને પરસ્પર
માનતા એવી રાખીએ
તપેલી ઉકળે મારે ત્યાં
ને મારી ચા તમને મળે!
***
ભૂલથી ભાવ તો પૂછે
અચ્હાની ભૂકી આપી દઉં
સનમ જો પ્રેમથી જાગે
ચ્હાની દુકાન આપી દઉં !
***
કયામતની રાહ પણ
એટલે જ હું જોઉં છું
નર્કની કિટલી ઉપર
મારી ઉધારી પણ હશે !
-મન્યુ શેખચલ્લી


આણંદે શહેરમાં ઘર્ષણ, લાઠીચાર્જ

આણંદ, શનિવાર | આણંદની બોરસદ ચોકડી ખાતે આવેલી ઝુપડપટ્ટીના ૫૦ વર્ષ જૂના ૩૫૦થી વધુ મકાનોના દબાણો ઉપર પાલિકા અને વહીવટી તંત્ર દ્વારા પોલીસને સાથે રાખીને બૂલડોઝર ફેરવી દેવામાં આવ્યા હતા. તંત્ર દ્વારા અંદાજે રૂ.૭૫થી ૮૦ કરોડની બજાર કિંમતની ૨૦ હજાર ચોરસ મીટર જમીન ખૂલ્લી કરવામાં આવી હતી. ડીમોલીશન દરમિયાન મંદિરનું દબાણ હટાવતા પોલીસ અને સ્થાનિકો વચ્ચે ઘર્ષણ થયું હતું. જેમાં સ્થાનિકોએ પોલીસ ઉપર પથ્થરમારો કરતા ટોળાને કાબુમાં લેવા પોલીસે હળવો લાઠીચાર્જ કર્યો હતો. તેમજ ૧૭થી વધુ લોકોની અટકાયત કરાઈ હતી. મોડી સાંજે આણંદ ટાઉન પોલીસ મથકે ૧૭ લોકો સામે નામજોગ, તેમજ ૫૦ થી ૭૦ લોકોના ટોળા સામે ગુનો દાખલ કરાયો હતો.



લાંચ કેસમાં સરકારી વકીલ રાજેન્દ્ર ગઢવીને જયુ.ક્સ્ટડીમાં મોકલવા હુકમ

અમદાવાદ, શનિવાર

જમીનના દાવાના કેસમાં તરફેણમાં હુકમ કરવા પેટે રૂ. ૨૦ લાખની લાંચ લેવાના પ્રકરણમાં કઠલાલ સિવિલ કોર્ટના મદદનીશ સરકારી વકીલ રાજેન્દ્ર ગઢવીના રિમાન્ડ પૂરા થતાં સ્પેશ્યલ એસીબી કોર્ટે તેમને જયુડીશીયલ કસ્ટડીમાં મોકલી આપવાનો હુકમ કર્યો હતો.

ચકચારભર્યા આ લાંચ કેસમાં મદદનીશ સરકારી વકીલ ગઢવી ત્રણ દિવસના પોલીસ રિમાન્ડ પર સોંપાયા હતા, જેની મુદત પૂરી થતાં આજે પોલીસે તેમને કોર્ટ સમક્ષ રજૂકર્યા હતા. જો કે, પોલીસ તરફથી કોઈ વધુ રિમાન્ડની મંગણી નહી થતાં સ્પેશ્યલ એસીબી કોર્ટે સરકારી વકીલ ગઢવીને જેલમાં મોકલી આપવું હુકમ કર્યો હતો. કેસમાં સરકારી વકીલની સાથે લાંચ કેસમાં પકડાયેલા એડવોકેટસુરેશ પ્રહલાદભાઈ પટેલ અને વચેટીયા વિશાલ કૌશિકભાઈ પટેલને કોર્ટે અગાઉ જયુડીશીયલ કસ્ટડીમાં મોકલી આપવા હુકમ કર્યો હતો.


અમદાવાદની સિટી સિવિલ કોર્ટ તેમજ સ્મોલ કોઝીસ કોર્ટ દ્વારા દિવાળીના ગેટ ટુ ગેધરના કાર્યક્રમમાં સુપ્રીમ કોર્ટના જસ્ટીસ પારડીવાલા ગુજરાત હાઈકોર્ટના ચીફ જસ્ટીસ શ્રીમતી સુનિતા અગ્રવાલ, જસ્ટીસ બિરેન વૈષ્ણવ, એડવોકેટ જનરલ કમલ ત્રિવેદી તથા સાતસો વકીલોએ હાજરી આપી હતી. સિટી કોર્ટના દસ વકીલોએ તેમની વકીલાતની કારર્કિદીના પચાસ વર્ષ પૂરા કરેલા હોઈ તેમનું તમામ મહાનુભાવોના હસ્તે સન્માન કરવામાં આવેલું. તસ્વીરમાં જસ્ટીસ પારડીવાલા આ દસ સીનીયર સભ્યો પૈકીના જાની એન્ડ કંપની, સોલિસિટર્સના ડેઝીગ્નેટેડ સીનીયર એડવોકેટ પરેશ જાનીને મેમેન્ટો આપતા નજરે પડે છે.


જળ સંચય યોજના અંતર્ગત અમદાવાદની સોસાયટીઓમાં પરકોલેટિંગ વેલ બનાવવા કવાયત

અમદાવાદ,શનિવાર

જળસંચય યોજના અંતર્ગત વરસાદી પાણીનો સંગ્રહ કરવા અમદાવાદના વિવિધ વોર્ડમાં આવેલી સોસાયટીઓમાં પરકોલેટીંગ વેલ બનાવવા કવાયત શરુ કરવામાં આવી છે. શહેરમાં આવેલા વોટર લોગીંગ સ્પોટ ઉપર ૨૦૦ મીટર ઉંડાઈમાં પરકોલેટીંગ વેલ બનાવાશે. સ્વર્ણિમ જયંતિ મુખ્યમંત્રી શહેરી વિકાસ યોજના અંતર્ગત મ્યુનિસિપલ કોર્પોરેશનની રુપિયા ૧૪૪.૩૨ કરોડની દરખાસ્તને સૈધ્ધાંતિક મંજુરી મળેલી છે.

પાણી ભરાતું હોય એવા સ્થળે ૨૦૦ મીટર ઉંડાઈમાં પરકોલેટિંગ વેલ બનાવાશે

અમદાવાદ મ્યુનિ.હદમા આવેલી સોસાયટીઓ અને રહેણાંક વિસ્તારમાં ગ્રાઉન્ડ વોટર ટેબલ રીચાર્જ કરવા અલગ અલગ ઝોન દ્વારા ૧૨૦ મીટર ઉંડાઈમાં રુપિયા ૮.૧૨ કરોડના ખર્ચે પરકોલેટીંગ વેલ બનાવવામા આવશે. ૭૦.૨૦.૧૦. યોજના અંતર્ગત પરકોલેટીંગ વેલ બનાવવા શહેરના વિવિધ વિસ્તારમાં આવેલી ૨૫૦૦ જેટલી સોસાયટીઓમાં સર્વે કરવામા આવ્યો હતો. આ પૈકી ૬૫ સોસાયટીઓમાં પરકોલેટીંગ વેલ બનાવવા અંદાજ બનાવવામાં આવ્યો છે. મ્યુનિસિપલ શાળા, બગીચા તેમજ મ્યુનિસિપલ કોર્પોરેશન હસ્તકની મિલકતોમાં પરકોલેટીંગ વેલ બનાવવા મ્યુનિસિપલ કોર્પોરેટરો પાંચ લાખ સુધીનું બજેટ ફાળવી શકશે.જે માટે મંજુરી આપવામાં આવી છે. શહેરના વિવિધ વિસ્તારમા આવેલા વોટર લોગીંગ સ્પોટ પૈકી હાલમાં ૨૫ વોટર લોગીંગ સ્પોટ ઉપર પરકોલેટીંગ વેલ બનાવવા મ્યુનિ.તંત્રે કામગીરી શરુ કરી છે.


તા.ર૮ ડિસે. રાત્રે ૯-૩૦ ક. ઠાકોરભાઈ
સંજય ગોરડિયા પ્રોડક્ષન્સ
online Booking
વિશાલ ગોરડિયા પ્રસ્તુત
bookmyshow
રાહુલ પટેલ લિખિત
સંજય ગોરડિયા કથા-દિગ્દર્શિત-અભિનિત
તા.૫ જાન્યુ., (રવિવાર) ૨૦૨૫ રાત્રે ૯-૧૫ ક.
પંડિત દિનદયાલ ઉપાધ્યાય ટાઉનહોલ, મહેસાણા
ત્રણ ગણી મજા
ત્રણ ગણી કોમેડી !
★
નોંધાણી બન્ને
પ્રવેશ દરેક
આસર રાખો
સોનલ મહેતા
ઉપ જગાળો...
છેલ છોગાળો...
ત્રંબક
भरा बेरीवालो


અવસાન નોંધ

પટેલ: સ્વ. નિહાલ ઉપેન્દ્રભાઈ પટેલનું બેસણું નીલકંઠ મહાદેવ મંદિર, ત્રિપદા સ્કૂલની સામે, રન્ના પાર્ક, ઘાટલોડિયા. સવારે ૯ થી ૧૧

ઉપાધ્યાય : સ્વ. નિરંજનાબેન ઈન્દ્રવદન ઉપાધ્યાયનું બેસણું મધુલતા સાંસ્કૃતિક હોલ, વાસણા બેરેજ, વાસણા. સાંજે ૪ થી ૬

પરમાર : લાભૂબેન છોટાલાલ પરમારનું બેસણું સ્વાતી ત્રિસંસ્થા, વી.આઈ.પી. રોડ, શેલા. સાંજે ૩ થી ૫

લોક પ્રકાશન લી. અમદાવાદ વતી મુદ્રક પ્રકાશક શ્રી શ્રેયાંસ શાંતિલાલ શાહે (૧) પ્રજાબંધુ પ્રેસ, ખાનપુર, અમદાવાદ- ૩૮૦૦૦૧. (૨) નીલગીરી પ્રેસ, સેટેલાઈટ, અમદાવાદ-૩૮૦૦૫૯ ખાતે છાપ્યું અને ગુજરાત સમાચાર ભવન, ખાનપુર ખાતેથી પ્રસિધ્ધ કર્યું. અધિષ્ઠાપક તંત્રી : સ્વ. શાંતિલાલ અ. શાહ
Regd. NI. GAMC 28

NANDA CULTURAL GROUP Presents...
રફી સાહેબની ૧૦૦મી જન્મજયંતી નિમિત્તે ભવ્યાતિભવ્ય કાર્યક્રમ
તા. ૨૬ (ગુરૂ) રાત્રે ૯, ટાગોરહોલ

```
