સેન્ટ્રલ અમેરિકામાં આવેલા ગ્વાટેમાલામાં ફૂડના રસિયા પિઝા ખાવા માટે વોલ્કેનો એટલે કે જ્વાળામુખીની વચ્ચે જાય છે. શેફ મારીયો ડેવિડ ગાર્સિયા તેમને ઓવનમાં નહીં પણ જ્વાળામુખી પર બનાવેલા પિઝા ખવડાવે છે. આ પિઝા ખાવા માટે લોકો પકાયા વોલ્કેનો પર ઉમટી રહ્યા છે. સમુદ્રની સપાટીથી ૨૫૦૦ મીટર ઉંચાઈ પર આવેલો પકાયા વોલ્કેનો ૨૦૨૧ના માર્ચમાં સક્રિય થયો પછી તરત ગાર્સિયાએ આ અનોખો વિચાર અમલમાં મૂકેલો. વોલ્કેનોની જ્વાળાઓ અને ગરમ રાખમાં મૂકીને પિઝા બનાવાય છે. આ આઈડીયા ચાલી ગયો અને હજારો પ્રવાસીઓ વોલ્કેનો પિઝા ખાવા જાય છે. આ પિઝાનો સ્વાદ અનોખો છે પણ તેને ખાવાનું સાહસ આરોગ્ય માટે હાનિકારક છે. વોલ્કેનોમાંથી સલ્ફર ડાયોક્સાઈડ સહિતના ઝેરી ગેસ નિકળે છે કે જે તબિયત બગાડી શકે પણ ફૂડ લવર્સને તેની પરવા નથી.

મંગળ પરની નદીઓ પાણીની નહીં પણ કાર્બન ડાયોક્સાઈડની
મંગળ ગ્રહ પર માનવજીવન શક્ય છે કે નહીં તે અંગે લાંબા સમયથી સંશોધન ચાલી રહ્યું છે. અત્યાર સુધીના સંશોધનમાં મંગળ ગ્રહ પર નદીઓ, ખીણો, ઝરણાં વગેરે મોટા પ્રમાણમાં હોવાના સંકેત મળ્યા છે. મંગળની સપાટી અત્યારે અત્યંત ઠંડી છે પણ ભૂતકાળમાં ત્યાં પણ પૃથ્વીની જેમ પાણી વહેતું હશે તેથી મંગળ પર માનવજીવન શક્ય હોવાનું લાગતું હતું પણ હમણાં નાસાના વિજ્ઞાનીઓને જે સંકેત મળ્યા તેના કારણે મંગળ પર માનવજીવન શક્ય નહીં બને એવું લાગે છે.
વિજ્ઞાનીઓના મતે, મંગળ પર લાગતું પાણી વાસ્તવમાં પ્રવાહી કાર્બન ડાયોક્સાઈડ હોઈ શકે છે. કાર્બન ડાયોક્સાઈડ માણસ માટે ઘાતક છે તેથી તેની સાથે રહેવું શક્ય ના બને. મંગળ ગ્રહ પર ખનિજો મોટા પ્રમાણમાં છે. કાર્બોનેશનની પ્રક્રિયાને કારણે આ ખનિજોમાંથી કાર્બન ડાયોક્સાઈડ અલગ થયો હશે ને પાણીમાં ભળી જતાં મોટા ભાગની નદીઓ પ્રવાહી કાર્બન ડાયોક્સાઈડયુક્ત થઈ ગઈ હશે એવું વિજ્ઞાનીઓ માને છે.

રશિયાના યાકુત્સ્યમાં પાંપણો પર પણ બરફ જામી જાય છે
ગુજરાતમાં હમણાં ઠંડી શરૂ થઈ છે અને તાપમાન ૧૫ ડીગ્રીની આસપાસ થયું તેમાં તો લોકો ધ્રુજી ગયાં છે ત્યારે તાપમાન માઈનસ ૬૭ ડીગ્રી થાય તો શું હાલત થાય ? દુનિયામાં સૌથી ઠંડો વિસ્તાર (-71°C) મનાતા રશિયાના યાકુત્સ્ક શહેરમાં શિયાળામાં તાપમાન માઈનસ ૬૭ ડીગ્રી જ થઈ જાય છે. ચોતરફ બધું જામી જાય છે અને કોગળો કરો તો પણ બરફ નીચે પડે એવી હાલત હોય છે. બહાર નીકળો તો પાંપણો પર બરફ જામી જાય છે. શહેરમાં રહેનારાં લોકો ગેરેજમાં પોતાની કાર આખી રાત ચાલુ રાખે છે કેમ કે એન્જીન ઓફ થઈ ગયું તો પછી સીધું ઉનાળામાં જ ચાલુ થાય. એન્ટાર્કટિકામાં આવેલું રશિયાનું જ વોસ્તોક રીસર્ચ સેન્ટર વિશ્વમાં સૌથી ઠંડુ સ્થળ મનાય છે કે જ્યાં તાપમાન માઈનસ ૮૨ ડીગ્રી સુધી થઈ જાય છે. વોસ્તોકમાં લોકો રહેતાં નથી જ્યારે યાકુત્સ્ય તો સવા ત્રણ લાખની વસતી ધરાવતું શહેર છે.

અનાથાલયમાં ઉછરેલો શ્રી ધનિક પરિવારનું સંતાન નીકળ્યો
બોલીવુડની ફિલ્મોમાં ગરીબીમાં ઉછરેલી વ્યક્તિને એક દિવસ અચાનક જ પોતે અમીર બાપની ઔલાદ છે આવી ખબર પડે એવું આપણે બહુ જોયું છે. ચીનમાં આ ફિલ્મી સ્ટોરી વાસ્તવિક જીવનમાં બની છે અને શી ક્વિશુઆઈ નામના યુવકને ૨૬ વર્ષની ઉંમરે ખબર પડી કે, તેનાં માતા-પિતા તો અતિ ધનિક છે. શી માત્ર ત્રણ વર્ષનો હતો ત્યારે તેને ગુંડાઓએ કિડનેપ કરી લીધો હતો. પોલીસની ધોંસ વધતાં અપહરણકારો શીને અનાથાલયમાં મૂકીને ભાગી ગયા હતા. શી અનાથ બાળકોની વચ્ચે જ ઉછર્યો અને તેને પોતાનો પરિવાર હોવાની ખબર જ નહોતી. એક યુવતી સાથે પ્રેમ થતાં તેની સાથે પરણી પણ ગયો.દરમિયાનમાં તેનાં માતા-પિતા તેને શોધ્યા કરતાં હતાં. ૧ કરોડ રૂપિયાથી વધારે ખર્ચી નાંખ્યા પછી ૨૩ વર્ષે તેમને હમણાં દીકરો પાછો મળ્યો. માતા-પિતાએ શીને પોતાની બધી સંપત્તિ આપી દીધી પણ શીએ માત્ર એક ફ્લેટ લીધો છે કે જેથી પત્ની સાથે રહી શકે.

કેપિટલ છે ત્યારે ત્યાં લકઝરી આઈટમોની ડિમાન્ડ હોય તે સ્વભાવિક છે. દિલ્હીમાં ડીએલએફ એમ્પોરીયો અને ચાણક્ય મોલ બહુ જાણીતો છે એમ મુંબઈમાં પેલેડીયમ અને જીયો વર્લ્ડ પ્લાઝા લકઝરી આઈટમો માટે જાણીતા છે. ફ્રેન્ચ ડિપાર્ટમેન્ટ સ્ટોર ગેલેરી લાફાયેટ પણ આકર્ષણનું કેન્દ્ર છે. ત્યાં ચમકતા ધરેણા, વેરેબલ પ્રોડક્ટની ડિમાન્ડ પણ જોવા મળે છે.કોરોના કાળ પછી લોકો લકઝરી આઈટમો ખરીદવા તરફ વળ્યા છે. લોકો લકઝરી બંગલા, લકઝરી કાર,ડેસ્ટીનેશન વેડીંગ, લકઝરી ચીજો નો વપરાશ છૂટથી કરી રહ્યા છે.
ભારતમાં પૈસાદારો વધ્યા છે તેવા સંકેત આપે છે.એક સમય હતો કે જ્યારે લકઝરી કોઈ આઈટમ ખરીદવી હોય તો તેના માટે ખાસ બચત કરવી પડતી હતી અને વિદેશથી કોઈ આવતું હોય તો તેની પાસે તે મંગાવવામાં આવતી હતી. હવે સમય પલટાયો છે. લકઝરી આઈટમ લોકો માટે હાથવગી બની ગઇ છે. પૈસાદારોની સંખ્યા વધવાની સાથે લોકો પાસે અનલિમિટેડ ખર્ચાનું ક્રેડીટ કાર્ડ જેવી સવલતો પણ આવી ગઈ છે.
ભૂતકાળ પર નજર કરીએ તો ૨૦૦૮માં જ્યારે વિશ્વમાં મંદીની કાગારોળ ચાલતી હતી ત્યારે રિયાલ્ટી કંપની ડીએલએફે ભારતનો પહેલો લકઝરી મોલ દિલ્હીમાં ખુલ્લો મુક્યો હતો. તેનું નામ ડીએલએફ એમ્પેરીયો હતું. જેમાં ભારતના લોકો જે લકઝરી આઈટમો ઝંખતા હતા કે તેના માટે સપનાં જોતા હતા તે બધીજ મોલમાં મળવા લાગી હતી. જેમાં ટોપની મનાતી લકઝરી આઈટમો જેવીકે લુઈસ વીટન, ક્રિષ્ચયન ડાયો, સાલ્વા ટોર, ફેરાગામો, ગુચી વગેરેનો સમાવેશ થતો હતો.
લકઝરી આઈટમોની ડિમાન્ડ ભારતના લોકોમાં એટલી મોટા પાયે હતી

વિજય માલિયાએ બેંગલુરૂમાં પ્રેસટીજ ગૃપ સાથે રહીને યુબી સીટી મોલ શરૂ કર્યો હતો. તેના કેટલાક વર્ષો બાદ મુંબઈમાં અતુલ અને ગાયત્રી રૂઇયાના આઈડ્યા હેઠળ ફોનીક્સ મિલે પેલેડીયમ સ્ટોર્સ શરૂ કર્યો હતો. પરંતુ ૨૦૨૩માં આ બધાને ટક્કર મારે એવો જીયો વર્લ્ડ પ્લાઝા મુંબઇના બાન્દ્રા ખાતે મુકેશ અંબાણીની રીલાયન્સે શરૂ કર્યો હતો. ૭૫૦,૦૦૦ સ્કેવર ફૂટમાં પથરાયેલા આ સ્ટોર્સમાં વિશ્વની નામાંકીત બ્રાન્ડ જેવીકે ગુચી, સેન્ટ લોરેન્ટ,વિલેરોય એન્ડ ડ બીચ, લૂઇસ વિટોન, કાર્ટિયર, હર્મેશ, ટિફની વગેરે બ્રાન્ડના સ્ટોર્સ એકજ જગ્યાએ મળતાં તે દેશમાં સૌથી લકઝરી બ્રાન્ડ સ્ટોર્સ બની ગયો હતો.
આ સ્ટોર્સ ખૂલ્યા ત્યારે ભારતમાં ૨૦ જેટલા અબજોપતિ હતા જ્યારે હવે આ આંક ૨૦૦ને પાર જતો રહ્યો છે. ગ્લોબલ વેલ્થ રિપોર્ટ પર નજર કરીએ તો ભારતમાં ૨૦૨૩માં ૮૬૮૬૭૧ ડોલર મિલીયોનર (લાખોપતિ)હતા. આ સંખ્યા ૨૨ ટકા વધીને ૨૦૨૮ સુધીમાં ૧,૦૬૧,૪૬૩ પર પહોંચવાની ધારણા છે. વિશ્વમાં સૌથી વધુ ઝડપે હાઈનેટ વર્થ અવે અલ્ટ્રા હાઈ નેટવર્થ ઉભી કરતા લોકોમાં ભારત મોખરે છે.બજારના સૂત્રો કહે છેકે ૨૦૩૦ સુધીમાં તો લકઝેરી માર્કેટ એવું ખીલશે કે લકઝરી આઈટમોના સ્ટોર્સની સંખ્યા વધારવી પડશે. હાલમાં જીયો વર્લ્ડ પ્લાઝામાં વિશ્વની ૯૪ નામાંકીત બ્રાન્ડ

૨૦૦૮માં પહેલો લકઝરી મોલ ડીએલએફ એમ્પોરીયો હતો.. પછી યુબી સીટી મોલ, પેલેડીયમ અને બધાને ટક્કર મારે એવો જીયો વર્લ્ડ પ્લાઝા મુંબઈના બાન્દ્રા ખાતે મુકેશ અંબાણીની રીલાયન્સે શરૂ કર્યો હતો..

કર્ણાટક..સિલીકોન સ્ટેટ
બેંગલુરૂને ટૂંકમાં નવું શહેર મળી રહેશે એવું કર્ણાટકના પ્રધાન એમ.બી. પાટીલે જાહેર કર્યું છે. તેનું નામ સ્વિફ્ટ હશે ('SWIFT city') બેંગલુરૂની નજીક આવેલા સરજાપુર ખાતે નવું સીટી ઉભું કરવામાં આવશે. આ નવું શહેર સ્ટાર્ટઅપ અને વર્કશોપને સમર્પિત હશે. જે નવું ઇન્ડસ્ટ્રીયલ હબ બની રહેશે. કર્ણાટકને આ રીતે ધીરે ધીરે સિલીકોન સ્ટેટ બનવા તરફ લઈ જવાશે.


વિશ્વનું સૌથી પૈસાદાર ફેમિલી વોલમાર્ટ
વિશ્વના સૌથી પૈસાદાર ફેમિલી તરીકે વોલમાર્ટ વોલ્ટસને તેમનું સ્થાન જાળવી રાખ્યું છે. ઇલોન મસ્ક વ્યક્તિગ રીતે ટોપ પર છે જ્યારે ફેમિલી તરીકે વોલમાર્ટ ફેમિલી આવે છે. વોલમાર્ટના શેર્સમાં તાજેતરમાં ઉછાળો નોંધાયા બાદ તેમની સંયુક્ત સંપત્તિમાં વધારો થયો હતો.ફેમિલી વેલ્થમાં અંબાણી ૮મા સ્થાને છે તો શપૂરજી પલોનજી ૨૩માં સ્થાને છે. આવા અબજો પતિ ફેમિલીઓએ ૨૦૨૪માં તેમને સંપત્તિમાં ૪૦૬.૫ અબજ ડોલરનો વધારો કર્યો હતો. સૌથી પૈસાદાર ફેમિલી વોલમાર્ટમાં તેમની ત્રણ પેઢીનો સમાવેશ થાય છે. વોલમાર્ટના વિશ્વમાં ૧૦,૬૦૦ સ્ટોર્સ છે.

દવાઓની માગ વધી
સખત પ્રદૂષણ અને ખરાબ હવામાનના કારણે શ્વાસમાં તકલીફ અને દમની દવાઓની ડિમાન્ડમાં વધારો થયો છે. પ્રદૂષણના કારણે ચામડીના રોગોનું પ્રમાણ પણ વધ્યું હોઈ તે મટાડવા માટેની દવાોની માંગ ૧૬ ટકા વધી છે, જ્યારે હૃદય રોગની દિવાઓમાં ૧૩ટકા અને દુખાવાની દવાઓમાં ૨૨ ટકાનો વધારો થયો છે. ફાર્માસ્યુટીકલ ક્ષેત્રે પણ ગ્રોથ જોવા મળી રહ્યો છે.


ચીજોની મોંઘવારીને જોતા સરકારે નાણાકીય નીતિમાં થોડી નરમાઈ કરવાની વાત કરી હતી. જ્યારે પૂર્વ ગવર્નર શક્તિકાંત દાસે કડક નીતિ જાળવવાનો આગ્રહ રાખ્યો હતો. નોમુરાનું માનવું છે કે નવા ગવર્નરના પ્રારંભિક કાર્યકાળમાં સરકારનું વિચારોની અસર વધુ જોવા મળી શકે છે. પરંતુ સમય સાથે ગવર્નર આરબીઆઈની પોતાની નીતિઓ અને વિચારસરણીની નજીક આવે છે.
નોમુરાના મતે બજાર નવા આરબીઆઈ ગવર્નરની નિમણૂકને નરમાઈના સંકેત માની શકે છે. ફેબ્રુઆરીની બેઠકમાં વ્યાજદરમાં ઘટાડો થવાની શક્યતા વધી શકે છે. હાલમાં, ૬૦ બેસિસ પોઈન્ટ્સનો ઘટાડો અપેક્ષિત છે, જે વધીને ૭૫ બેસિસ પોઈન્ટ થઈ શકે છે.
ફેબ્રુઆરી ૨૦૨૫ની મોનેટરી પોલિસી કમિટી મીટિંગમાં લગભગ સંપૂર્ણપણે નવી ટીમ હશે, કારણ કે છમાંથી પાંચ સભ્યો નવા હશે. આ ફેરફાર થોડી મૂંઝવણ પેદા કરી શકે છે પરંતુ નીચા ફુગાવાના કારણે હવે આર્થિક વૃદ્ધિને પ્રોત્સાહન આપવા માટે નીતિઓને નરમ બનાવી શકાય છે.
બાર્કલેઝનું માનવું છે કે મોનેટરી પોલિસી કમિટી ફેબ્રુઆરી ૨૦૨૫થી વ્યાજ દરોમાં ઘટાડો કરવાનું શરૂ કરી શકે છે. ડિસેમ્બર ૨૦૨૪ની બેઠકમાં દરો સમાન રાખવામાં આવ્યા હતા. બાર્કલેઝને આ કટ દરમિયાન કુલ ૧૦૦ બેસિસ પોઈન્ટ્સના કટની અપેક્ષા છે, જે માર્ચ ૨૦૨૬ સુધીમાં રેપો રેટને ૫.૫% પર લાવશે. ફેબ્રુઆરી ૨૦૨૫ પછી, એપ્રિલ ૨૦૨૫, ઓગસ્ટ ૨૦૨૫ અને ફેબ્રુઆરી ૨૦૨૯માં ૨૫ બેસિસ પોઈન્ટ્સના વધુ ત્રણ કટની શક્યતા છે.

