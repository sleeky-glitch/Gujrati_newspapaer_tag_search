સુરત-વરાછાની ૫૦ સ્કૂલોની ઘટના: જીવનનિર્વાહ મુશ્કેલ બનતાં વાલીઓ બાળકોને નિશાળ છોડાવી વતનમાં

ઓક્ટોબર-નવેમ્બરમાં પ્રદુષણમાં વધારો
ફેફસાંના દર્દી વધ્યાઃ અમદાવાદમાં ૩૨, ગુજરાતમાં ૩૮ ટકા વધારો

નવરાત્રીથી દિવાળીના તહેવારો દરમિયાન ઓક્ટોબર અને નવેમ્બર સહિતના બે માસમાં અમદાવાદ સહિત ગુજરાતમાં પ્રદુષણનું પ્રમાણ વધતા ફેફસાના દર્દીઓમાં વધારો નોંધાયો છે. ૧૦૮ એમ્બ્યુલન્સ સર્વિસમાં નોંધાયેલા દર્દીઓની સંખ્યા મુજબ અમદાવાદમાં ૩૧ ટકાનો અને સમગ્ર ગુજરાતમાં ૩૮નો વધારો થયો છે.

ગુજરાતમાં બે માસમાં ૨૦૨૩માં ૧૯૭૫૧ દર્દી નોંધાયા હતા જે ૨૦૨૪માં વધીને ૨૩૧૪૦ થયા છે.
ગુજરાતમાં ૨૦૨૩ના બે માસ ઓક્ટોબર અને નવેમ્બરની વાત કરીએ તો શ્વાસ લેવાની તકલીફ સાથે નોંધાયેલા દર્દી ઓક્ટોબરમાં ૮૬૦૨ અને નવેમ્બરમાં ૮૧૪૯ હતા. જે ૨૦૨૪માં અનુક્રમે વધીને ૧૨૩૫૧ અને ૧૦૭૮૯ થયા હતા. સામે ગત વર્ષના ઓક્ટોબર માસની સરખામણીએ આ વર્ષે ઓક્ટોબરમાં ૪૩.૫૮ ટકા અને નવેમ્બરમાં ૩૨.૪૦ ટકા દર્દી વધ્યા છે. જ્યારે આ બે માસમાં ગત વર્ષે ગુજરાતમાં કુલ ૧૬૭૫૧ દર્દી નોંધાયા હતા અને જે આ વર્ષે વધીને ૨૩૧૪૦ થયા છે. આમ ગુજરાતમાં સરેરાશ ૩૮.૧૪ ટકા દર્દી વધ્યા છે. અમદાવાદની વાત કરીએ તો અમદાવાદમાં ગત વર્ષે ઓક્ટોબરમાં ૨૨૬૭ દર્દી નોંધાયા હતા અને જે આ વર્ષે ઓક્ટોબરમાં વધીને ૩૨૦૧ થયા હતા. આમ ૪૧.૨૦ ટકા વધ્યા છે. ગત વર્ષે નવેમ્બરમાં ૩૨૦૧ દર્દી હતા જે આ વર્ષે નવેમ્બરમાં વધીને ૨૬૩૧ થયા છે. આમ ૨૨.૨૬ ટકા વધ્યા છે. ગત વર્ષે અમદાવાદમાં બે માસ(ઓક્ટોબર-નવેમ્બર)માં નોંધાયેલા કુલ ૪૪૧૯ ફેફસાના દર્દીઓ સામે આ વર્ષે બે માસમાં (ઓક્ટોબર-નવેમ્બર) ૫૮૩૨ દર્દી નોંધાયા છે. આમ અમદાવાદમાં ૩૧.૯૮ ટકાનો ફેફસાના દર્દીમાં વધારો થયો છે. આ અંગે ફેફસા સંબધિત રોગોના નિષ્ણાંત ડૉ. તુષાર પટેલે જણાવ્યુ હતું કે નવરાત્રીથી દિવાળીના તહેવારો દરમિયાન પ્રદુષણને લીધે શ્વાસની લેવાની તકલીફોમાં વધારો થાય છે અને દર્દીઓ વધે છે. ખાસ કરીને એલર્જિક બ્રોન્કાઈટિસના દર્દીઓમાં ઘણો વધારો થયો છે. આવા દર્દીઓ ઠંડી દરમિયાન માસ્ક પહેરવુ, માથે ટોપી અને મફલર પહેરવુ તેમજ, ધુળ-ધુમાડાના જગ્યાઓમાં જવાનું ટાળવુ જોઈએ.

પકવાન બ્રિજ પરની ઘટના
રોંગ સાઈડમાં આવેલી બાઈકથી અકસ્માતઃ પિતાનું મોત, પુત્રને ઈજા

અમદાવાદ, મંગળવાર
પકવાન બ્રિજ ઉપર એક બાઈક રોન્ગ સાઈડમાં ધસી આવતા બે બાઈક ટકરાઈ ગઈ હતી. રોન્ગસાઈડમાં આવેલી બાઈકમાં પાછળ બેઠેલાં પિતાનું મૃત્યુ નિપજ્યું હતું અને પુત્રને ઈજા થઈ હતી. બીજી બાઈક ઉપર મિત્ર સાથે જતાં કોફી શોપના કેશિયરની ફરિયાદ લઈ પોલીસે કાર્યવાહી હાથ ધરી છે.
માણેકબાગ પાસે રહેતા પુષ્યેન્દ્રસિંહ પ્રતાપસિંહ ચૌહાણ શ્યામલ ચાર રસ્તા પાસે કોફી શોપમાં કેશિયર છે. તા. ૪ના બપોરે કોફી શોપથી પુષ્પેન્દ્રસિંહ બાઈક ઉપર પોતાના મિત્ર જિતેન્દ્રસિંહ સાથે થલતેજ જવા નીકળ્યા હતા. પકવાન ઓવરબ્રીજ ઉપરથી પસાર થતા હતા. આ સમયે રોન્ગસાઈડમાંથી એક બાઈક અચાનક આવી હતી અને પુષ્પેન્દ્રસિંહની બાઈક સાથે અથડાઈ હતી. બે બાઈક ઉપર સવાર ચાર વ્યક્તિઓ નીચે પટકાયા હતા અને ૧૦૮ દ્વારા સારવાર માટે અલગ અલગ હોસ્પિટલમાં લઈ જવાયા હતા.અકસ્માત સર્જનાર બાઈકના ચાલક મકરબા વિસ્તારમાં રહેતા રાજેષ રમેશભાઈચૌધરી હતા. અને તેમની બાઈક પાછળ બેઠેલા રમેશભાઈ ચૌધરીનું સારવાર દરમિયાન તા. ૮ના રોજ મૃત્યુ નિપજ્યું હતું.

સુરત-વરાછાની ૫૦ શાળાઓની ઘટના: જીવનનિર્વાહ મુશ્કેલ બનતાં વાલીઓ બાળકોને નિશાળ છોડાવી વતનમાં

શાળાઓ પર જોવા મળતી સુરતની શાળાઓમાંથી ૬૦૩ વિદ્યાર્થીઓએ પ્રવેશ કેન્સલ કરાવીને એલ.સી. લીધા હતા આ કિસ્સામાં શિક્ષણ સમિતિના ચેરમેન રાજેન્દ્ર કાપડીયા કહે છે, જે બીજી તરફ શાળાના વિદ્યાર્થીઓ એલ.સી. લઈ ગયાં છે તે શાળાના આચાર્ય પાસેથી માહિતી પ્રમાણે વાલીઓ સીધા કોઈ કારણ આપતા નથી પરંતુ મોટા ભાગે એવું કહ્યું હતું કે, શાળામાં પ્રવેશેલા વિદ્યાર્થીઓ વતન ગયાં છે તેવું જાણવા મળે છે. આ ઉપરાંત તેઓએ જેટલી હાલ ખાનગી શાળાઓમાં ફીનું ધોરણ ઘણું જ ઉંચુ છે ખાનગી શાળાઓમાં ૩૦થી ૩૫ હજાર જેવી આકરી ફી હોય છે. તેની સામે શિક્ષણ સમિતિ વિના મુલ્યે શિક્ષણ આપે છે અને અનેક સુવિધા પુરી પાડે છે તેના કારણે વરાછા-ઉત્રાણ વિસ્તારમાં અમારી શાળાઓમાં વેઈટીંગ હોય છે. હાલ આ ૬૦૩ વિદ્યાર્થીઓ એલ.સી. લઈ ગયાં છે તેની સામે ૫૯૨ વિદ્યાર્થીઓ ખાનગી શાળા છોડીને પાલિકાની શાળામાં અભ્યાસ માટે આવ્યા છે. આ હાલત માટે તેઓએ આડકતરી રીતે હીરાના ધંધામાં મંદી હોવાનું કબૂલ્યું હતું.

દિવાળી વેકેશન બાદ સુરતની શાળામાંથી ૫૯૨ વિદ્યાર્થીઓ એવા છે જેઓએ ખાનગી શાળા છોડીને સમિતિની શાળામાં પ્રવેશ લીધો છે. હાલમાં હીરા ઉદ્યોગમાં મંદી અને મોંઘવારી ના કારણે અનેક કારખાના બંધ થઈ ગયાં છે અને કેટલાક મોટા કારખાનામાંથી કારીગરોને છુટા કરવામાં આવી રહ્યાં છે. આવી સ્થિતિ ના કારણે અનેક રતકલાકારો બેકાર બન્યા છે જેથી વિદ્યાર્થીઓની ફી લોકો ભરી શકતા નથી તેથી પાલિકાની શાળામાં વિદ્યાર્થીઓને મુકી રહ્યાં છે. શાળા છોડનારા વિદ્યાર્થીઓના આંકડા હીરા ઉદ્યોગની મંદી અને બેકારી જ નહી પરંતુ સુરત અને ગુજરાતના વિકાસના દાવા સામે પ્રશ્નો ઉભા કરી રહ્યાં છે.


આપના અભૂતપૂર્વ પ્રતિસાદ બદલ કલાપ્રેમીઓ અને કલાકારોનો દિલથી આભાર

એડિશન-૬
સ્ટોરીઝ ફ્રોમ ધ સોલ

૩,૨૪,૩રપ   ८७     ૨
મુલાકાતીઓ   પ્રોજેક્ટ્સ   વેન્યુ

એડિશન-૭ માટે ક્યુરેટર એપ્લિકેશન શરૂ થઈ ચૂકી છે. તમારો બાયો info@abhivyaktiart.org પર મોકલી આપો અથવા www.abhivyaktiart.org પર લોગ ઓન કરો. એપ્લિકેશન મોકલવા માટેની છેલ્લી તારીખ - ૩૧ જાન્યુઆરી, ૨૦૨૫
