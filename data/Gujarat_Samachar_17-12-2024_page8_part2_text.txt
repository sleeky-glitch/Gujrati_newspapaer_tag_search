અઠંગ ફેન્સને ‘ક્રેઝી’ લોકોની યાદીમાં મુકવામાં આવે છે

પોતાના પ્રિય હીરોની ઝલક મેળવવા ચાહકોમાં હિસ્ટેરીયા છવાયેલો હોય છે

‘પુષ્પા’ અને ‘પુષ્પા-ટુ’ ફેઈમ – ‘ફેન’ – જેમાં શાહરૂખની એના એક પછી પણ તેમને જોવા લોકો ઘેલા ઘેલા થઈ જતા હતા.
અલ્લુ અર્જુનને જેલનો કિસ્સો હજુ પણ લોકમુખે ચર્ચાઈ રહ્યો છે. હૈદરાબાદમાં ‘પુષ્પા-ટુ’ના પ્રીમિયર દરમિયાન સર્જાયેલી ભયંકર આંધાધૂધીમાં રેવતી નામની ૩૯ વર્ષીય સ્ત્રી મૃત્યુ પામી અને એના ૯ વર્ષના પુત્રને હોસ્પિટલમાં દાખલ કરવો પડયો. મૃતક સ્ત્રીના પતિએ ખુદ ફરિયાદ પાછી ખેંચી લેતા મામલો આગળ વધતાં અટકી ગયો હતો.

આપણે ત્યાં ફિલ્મી કલાકારો અને ક્રિકેટરોને જોવા, તેમની સાથે હાથ મિલાવવા, સેલ્ફી પડાવવા લોકો પડાપડી કરતા હોય છે. પ્રભાવશાળી લોકોને જોવા-મળવાનું આમેય લોકોને ગમતું હોય છે. ફિલ્મી સેલિબ્રિટી વિશે ગપસપ વાંચતો એક વર્ગ છે.

પોતાને ગમતાં અભિનેતા કે અભિનેત્રીના જીવનમાં ડોકિયું કરવાનું તેમના ચાહકોને ગમતું હોય છે? બોલિવુડમાં તો ગપસપ ફેલાવતી ખાસ માર્કેટીંગ એજન્સીઓ ધમધમે છે. સૌ કોઈ સમાચાર માધ્યમો અને સોશિયલ મીડિયામાં પોઝિટીવ કે નેગેટીવ રીતે ચમકવા માગતા હોય છે. બોલિવુડ હોય કે દક્ષિણની ફિલ્મ ઈન્ડસ્ટ્રી - ટોચના સેલિબ્રિટી એમના ચાહકોના દિલોદિમાગ પર રીતસર રાજ રતા હોય છે.

ચાહકોમાં ગાંડપણ એક હદ કરતાં વધે એટલે તેઓ ‘ક્રેઝી ફેન્સ’ની કેટેગરીમાં મૂકાઈ જાય છે. અમિતાભ બચ્ચન અને શાહરૂખ ખાનના ઘરની બહાર હજારો લોકો એમની એક ઝલક મેળવવા ટોળે વળે છે. ક્યારેક સેલિબ્રિટી બહાર આવે ને તેમની સામે હાથ હલાવીને જતા રહે ને એમને જોવા આવનારાઓ ધન્ય ધન્ય થઈ જાય છે.

શાહરૂખ ખાનની જ એક ફિલ્મ છે એવું તે શું છે ફિલ્મી સેલિબ્રિટીઓમાં કે લોકો કલાકો સુધી ધક્કામુક્કી કરીને તેમની એક ઝલક મેળવીને ખુશ થઈ જાય છે? ગ્લેમરસ અને વગદાર વ્યક્તિઓને મળવાની સાધારણ લોકોની એક આંતરિક ઈચ્છા હોય છે. સેલિબ્રિટી સાધુ-સંતોના આશીર્વાદ લેવા માટે પણ તેઓ પડાપડી કરતા હોય છે.

સામાન્યપણે ટોચના રાજકારણીઓની સભા માટે પણ ભીડ ભેગી કરવી પડે છે. આ સભાઓમાં જે-તે પક્ષના નેતાના કાર્યકર્તાઓ જ વધારે માત્રામાં હોય છે. સભા ભરચક દેખાય તે માટે ક્રાઉડ મેનેજ કરવું પડે છે. પોતાની ઈચ્છાથી આવેલા સામાન્ય નાગરિકો આવી સભાઓમાં ઓછા હોય છે. જોકે એન.ટી. રામારાવ, એમજીઆર, જયલલિતા કલાકાર મટીને નેતા બન્યાં તે મનોરંજનની દુનિયાએ લોકોના મન પર કબ્જો જમાવી દીધો છે. સાયન્સ, ફિલોસોફી, સાહિત્ય, તબીબી વગેરે જેવાં ક્ષેત્રોની ટોચની હસ્તીઓ માટે આમજનતામાં આવું ગાંડપણ જોયું છે કદી?

અનેક લોકોના ઘરમાં સેલિબ્રિટી સાથે જાણે કે ખુદનો ઘરોબો હોય તેવું દર્શાવતી તસવીરો ફ્રેમ કરેલી હોય છે. આવા ક્રેઝના કારણે જ ધનપતિઓ હીરો-હિરોઈનોને લાખો-કરોડો રૂપિયા ચૂકવીને ઘરના લગ્ન સમારંભોમાં બોલાવે છે અને ને સ્ટેજ પર ડાન્સ કરાવે છે.

પ્રસંગપટ

મુખ્ય સામ્રાજ્ય બનાવટાકર મહિલાઓની ટેકનોલોજી નીચે લખેલાં કારણોને લીધે રેવતી નામની મહિલાનું અવસાન થવું અને તેના પુત્રને ગંભીર ઈજા થવી તે ઘટના આઘાતજનક છે. અલ્લુ અર્જુનના આગમન વિશે પોલીસને જાણ કરાઈ હતી, પરંતુ પોતાના ફેવરિટ હીરોની ઝલક મેળવવા ઈચ્છતી મેદની પર અંકુશ રાખી શકાયો નહોતો. સૌ કોઈ કંઈ સેલિબ્રીટી સાથે હાથ મિલાવીને સેલ્ફી લઇ શકતા નથી, પરંતુ લોકોના મન પર એક પ્રકારનો હિસ્ટેરીયા છવાયેલો હોય છે, જેના કારણે લોકો ચગદાય છે. મહિલાઓ અને નાનાં બાળકો ગાંડી થયેલી ભીડની ભાગદોડ સહન કરી શકતા નથી.

શાહરૂખ ખાન સામે પણ વડોદરામાં ધક્કામુક્કીનો આવો જ કેસ થયો હતો. તે વખતે પણ એક વ્યક્તિનું મોત થયું હતું. શાહરૂખની ફિલ્મ ‘રઈસ’ની રિલીઝ વખતે વડોદરા સ્ટેશને આદુર્ઘટના બની ગઈ હતી. જનમેદની બેકાબૂ થાય તેમાં શાહરૂખનો શું વાંક એમ કહેનારો એક વર્ગ પણ હતો.

અમિતાભ બચ્ચન અને શાહરૂખ ખાનની ઝલક મેળવવા એમના બંગલાની બહાર સેંકડો-હજારો લોકોની ભીડ જામે છે.

વાયુ પ્રદૂષણ ફેલાવે એવો વર ન જોઈએ

પથુકાકા બોલ્યા, ‘હવાની ખરી કમાલ કહેવાય હો! હવા ઊંચે ચડાવે અને નીચે પણ ઉતારે. હવાના આ સિદ્ધાંત પર જ હવાઈજહાજ ઉડાઉડ કરે છે અને ઉતરાણ કરે છેને? જેટ પ્લેન પણ આપણી જેમ પાછળથી હવા છોડે અને જોરદાર ધક્કાથી આગળને આગળ ઊડે.’

હવાઈ જહાજની વાત સાંભળીને મને તાજેતરમાં જ એક કિસ્સો છાપામાં આવેલો એ યાદ આવ્યો. અમેરિકાના એરિઝોના એરપોર્ટ પર એક પ્લેનમાં બધા મુસાફરો બેસી ગયા. દરવાજા બંધ થયા. ટેક-ઓફની તૈયારી હતી. એ જ વખતે એક ગેસભક્ત પેસેન્જરે ઉપરાઉપરી એવો ગેસ છોડવા માંડયો કે દુર્ગંધને કારણે મુસાફરો બેહાલ થઈ ગયા અને બૂમાબૂમ્ કરી મૂકી. મજાની વાત એ છે કે ગેસ-ભક્ત નકટાઈથી હસતાં હસતાં પવન-મુકતાસન કરતો જતો હતો. અન્ય પેસેન્જરોએ એકી અવાજે માગણી કરી કે પ્લેનની હવા બગાડનારાને નીચે ઉતારી, પછી જ પ્લેન ઉડાડો. એરલાઈન્સના ક્રુ મેમ્બરોએ આ વાછૂટવીરને પ્લેનમાંથી ઉતારી મૂક્યો અને પછી જ પ્લેને ટેક ઓફ કર્યું, બોલો! આને કહેવાય કે હવા ઉડાડે પણ અને નીચે ઉતારે પણ. હવા-હવામાં પણ ફેર છે, બગાડનારાને હેઠો ઉતારવામાં ક્યાં દેર છે?’ મારી વાત સાંભળીને પથુકાકા બોલ્યા, ‘દિલ્હીની હવા કાંઈ હમણાંથી બગડવાની શરૂઆત નથી થઈ હો! હિન્દુસ્તાનમાં મુઘલ આક્રમણખોરો આવી ચડ્યા અને પછી દિલ્હીના તખ્ત પર અડિંગો જમાવીને બેસવા માંડ્યા ત્યારથી દિલ્હીની હવા બગડવા માંડી હતી. એટલે જ તો હવા બગાડનારા મુઘલ શાસકો ‘પાદશાહ’ કહેવાતા.’

મેં કાકાને કહ્યું, ‘અગાઉના જમાનામાં મુઘલ પાદશાહે દિલ્હીની હવા બગાડી જ્યારે અત્યારે લોકશાહીના શાહી-લોકના શાસનમાં પદ માટે પડાપડી કરતા ‘પદ-શાહો’ હવા બગાડે છે.’

અંત-વાણી

દેશમાં જ્યાં દૂષિત હવા હોય એને કહેવાય એર-ઈન્ડિયા, સરકારી ઓફિસોમાં મોડું કામ થાય એને કહેવાય દેર-ઈન્ડિયા, વેરભાવનાથી રચાયેલા વિપક્ષી ગઠબંધનને કહેવાય વેર-ઈન્ડિયા.

કલ્પવૃક્ષ

તમારા છૂપામાં છૂપા વિચાર પણ પવિત્ર રાખો, કારણ કે તેનામાં પણ અદભુત સામથ્ર્ય રહેલું છે. દરેક પળે તમે તમારા વિચારો વડે તમારાં તન તથા મનને લાભ અથવા નુક્સાન કરતા હોવાથી તમે કેવા વિચારો કરો છો તે અવશ્ય તપાસતાં રહો.

તમારા દરેક વિચારની અક્ષરશઃ કિંમત છે. તમારા શરીરનું બળ, તમારા મનનું બળ, તમારા કાર્યમાં ફત્તેહ અને તમારી સોબતથી બીજાને મળતો આનંદ - આ સર્વનો આધાર તમારા વિચાર પર રહેલો છે.

- રાલ્ફ વાલ્ડો ટ્રાઈન
(અમેરિકન ફિલોસોફર.
જન્મઃ ૧૮૬૬, મૃત્યુ: ૧૯૫૮)
