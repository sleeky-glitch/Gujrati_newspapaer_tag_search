ઉત્તર ભારત હિમવર્ષાથી ઠંડીમાં ઠૂંઠવાયું

દક્ષિણ ભારતમાં ફેંગલ વાવાઝોડાથી ભારે વરસાદ

નવી દિલ્હી, તા. ૧૨
દક્ષિણ ભારતમાં ફેંગલ વાવાઝોડાના લીધે તમિલનાડુ, કેરળ અને કર્ણાટકમાં ભારે વરસાદ પડયો છે તો ઉત્તર ભારત ભારે હિમવર્ષાના લીધે ઠંડીમાં ઠૂંઠવાયું છે. દિલ્હીએ છેલ્લા ત્રણ વર્ષનો સૌથી ઠંડી દિવસ આજે જોયો છે. જ્યારે રાજસ્થાનના ફતેહપુરમાં તાપમાન ૦.૧ ડિગ્રી સેલ્સિયસે પહોંચી ગયું છે.
ફેંગલ વાવાઝોડાના લીધે આવેલા ભારે વરસાદના લીધે સૌથી વધુ અસર પડી હોય તો તમિલનાડુ પર પડી છે. તમિલનાડુના મોટાભાગના શહેરો પાણીપાણી થઈ ગયા છે. કેટલાય જિલ્લાઓમાં ઊભા પાકનો સોથ વળી ગયો છે. એનડીઆરએફની કેટલીય ટુકડીઓને ખેપગે રાખવામાં આવે છે. ચેન્નાઈમાં સૌથી વધારે અસર થઈ હોય તેની લગભગ બધા રોડ પાણીમાં ગરકાવ થઈ જતાં લોકો પોતાના વાહનો ફ્લાયઓવર પર પાર્ક કરે છે.

દિલ્હીની વાત
(પહેલા પાનાનું ચાલુ)
અને એડવોકેટ કપીલ સિબ્બલે પણ પ્રતિક્રિયા આપી છે.
સીબ્બલે સોશિયલ મીડિયા એક્સ પર લખ્યું છે કે, જે વ્યક્તિઓ સંસદના કામકાજ માટે તમામ પક્ષોને સરખો અવસર નથી આપતી એમને ઇતિહાસ માફ નહીં કરે. સિબ્બલે લખ્યું હતું કે, લોકતંત્ર માટે આ ખુબ દુઃખદ દિવસ છે. સંસદમાં સ્પીકરની ભૂમિકા ખૂબ મહત્વપૂર્ણ હોય છે અને ધનખડના પક્ષપાતભર્યા વલણને કારણે પોતાની જવાબદારી નિભાવવામાં નિષ્ફળ રહ્યા છે.

મહારાષ્ટ્રની કેબિનેટની મંજૂરી માટે ફડણવીસના દિલ્હીમાં ધામા
મહારાષ્ટ્ર સરકારના મંત્રીમંડળનો વિસ્તાર ૧૪ ડિસેમ્બર સુધી થવાની શક્યતા છે. મંત્રીમંડળમાં કોનો સમાવેશ કરવો એની ચર્ચા કરવા માટે નામોની યાદી લઈને મુખ્યમંત્રી દેવેન્દ્ર ફડણવીસ દિલ્હી આવ્યા હતા. મુખ્યમંત્રી બન્યા પછી તેઓ પહેલી વખત દિલ્હી આવ્યા હતા. દિલ્હીમાં ફડણવીસ ભાજપના રાષ્ટ્રીય અધ્યક્ષ જેપી નડ્ડા તેમ જ કેન્દ્રીય ગૃહમંત્રી અમિત શાહને મળ્યા હતા. ફડણવીસ ઉપરાષ્ટ્રપતિ જગદીપ ધનખડ, રક્ષામંત્રી રાજનાથ સિંહ તેમ જ માર્ગ અને વાહન વ્યવહારમંત્રી નિતિન ગડકરીને મળ્યા હતા. એમ મનાય છે કે શિવસેના (એકનાથ શિંદે)ને ગૃહમંત્રાલય નહીં મળે. જોકે સમાધાન તરીકે શિવસેના (એકનાથ શિદે)ને શહેરી વિકાસ મંત્રાલય આપવામાં આવે એવી શક્યતા છે. અગાઉની સરકારના કેટલાક મંત્રીઓને પડતા મૂકીને નવી કેબિનેટમાં યુવાન મંત્રીઓનો સમાવેશ થાય એવી પણ શક્યતા છે.

બેસ્ટ અકસ્માત બાદ માનવતા નેવે મૂકાઈ હોવાનો કિસ્સો
કુર્લામાં મૃત મહિલાનાં દેહ પરથી અજાણ્યા શખ્સે દાગીના ઉતારી લીધાં
કુર્લામાં બેસ્ટ બસના થયેલા ગંભીર અકસ્માતમાં સાત જણના મોત થયા હતા. આ અકસ્માતમાં મહિલાના હાથની બંગડી એક અજાણ્યો હેલમેટધારી શખસ કાઢી રહ્યો હોવાનું વાયરલ થયેલા એક વીડિયામાં સ્પષ્ટ દેખાઈ રહ્યું છે. આ ઘટના બાદ લોકોમાં રોષ ફાટી નીકળ્યો છે. પોલીસે ઘટનાની નોંધ લઇ વધુ તપાસ શરૂ કરી છે. કુર્લામાં થયેલા બેસ્ટ બસના મહિલા જ્યારે એસજી બર્વે માર્ગ પર બસની રાહ જોઈ રહ્યા હતા ત્યારે અકસ્માતમાં મૃત્યુ થયા હતા.  મહિલા એક કાર હેઠળ ફસાયેલી હતી. આ સમયે મદદ કરવાને બહાને ત્યાં મદદે દોડી આવ્યા હતા અને તેમને હોસ્પિટલમાં ખસેડી રહ્યા હતા ત્યારે એક અજાણ્યા હેલમેટધારી શખસે તેમને મદદ કરવાનો ઢોંગ કરી તેમને હાથમાંથી બંગડીઓ કાઢી લીધી હતી.

દિલ્હીમાં વાયુ પ્રદૂષણ ડામવાનો ડ્રોન પ્રોજેકટ પડતો મૂકાયો
નવી દિલ્હી, તા.૧૨
દિલ્હીમાં પ્રદૂષણ પર કાબૂ મેળવવા માટે પાયલોટ પ્રોજેક્ટ હેઠળ ડ્રોનનો ઉપયોગ શરૂ કરવામાં આવ્યો હતો. આ પ્રોજેક્ટને ઊંચા ખર્ચ અને યોગ્ય પરિણામોના અભાવને કારણે મંજૂર કરવામાં આવ્યો નથી. આ માહિતી અધિકારીએ ગુરુવારે આપી હતી. પ્રદૂષણના વધતા સ્તર પર કાબૂ મેળવવા માટે દિલ્હીના ૨૧-પોઈન્ટના એક્શન પ્લાનમાં તેની દરખાસ્ત કરવામાં આવી હતી. મૂલ્યાંકન સાથે સંકળાયેલા અધિકારીએ જણાવ્યું કે, ટેકનોલોજી અત્યંત ખર્ચાળ છે અને હાલની પ્રક્રિયાઓની સરખામણીમાં નોંધપાત્ર પરિણામો આપતી નથી. ૮ નવેમ્બરના રોજ દિલ્હીના સૌથી પ્રદૂષિત વિસ્તારોમાંના એક આનંદ વિહાર ખાતે પ્રોજેક્ટનું ટેસ્ટિંગ કરવામાં આવ્યું હતું. આ દરમિયાન દિલ્હીના પર્યાવરણ મંત્રીએ હોટસ્પોટ્સ સુધી ટ્રકો પહોંચી શકતી નહોવાનું અને તેવા વિસ્તારોમાં ડ્રોન અસરકારક હોવાનું કહ્યું હતું.

અફઘાનિસ્તાનમાં તાલિબાનીના બે જૂથો વચ્ચે સામ-સામે હુમલા
અફઘાનિસ્તાનમાં અમેરિકાએ સૈન્ય પાછું ખેંચી લીધું પછી તાલિબાનીઓ સત્તામાં આવ્યા હતા. દોઢ-બે વર્ષ તો બધું બરાબર ચાલ્યું, પરંતુ હવે તાલિબાનના નેતાઓ વચ્ચે આંતરિક ઘર્ષણ વધ્યું છે. પાવરગેમમાં તાલિબાનના બે જૂથો હક્કાની અને અખુંદજાદા વચ્ચે લોહીયાળ સંઘર્ષ શરૂ થયો છે. એકબીજા પર આ બંને જૂથો હુમલો કરી રહ્યા છે. તાલિબાન સરકારના મંત્રી ખલીલ ઉર રહેમાન હક્કાનીની અખુંદજાદાના હુમલામાં હત્યા થઈ પછી પરિસ્થિતિ વણસી છે. આ બંનેના ઝઘડામાં ઈસ્લામિક સ્ટેટ્સ ફાવી જવાની પેરવી કરે છે.

વાયનાડ પીડિતોની મદદ મુદ્દે કર્ણાટક-કેન્દ્રની સરકાર સામ-સામે
કેરળમાં વાયનાડના ભૂસ્ખલન થયું તેના મહિનાઓ બાદ પણ પીડિતોના પુર્નવસનની કામગીરી થઈ નથી. એ મુદ્દે હવે કોંગ્રેસ કેન્દ્ર સરકારને જવાબદાર ઠેરવી રહી છે. કેરળની સરકાર પી. વિજયનની સરકાર સામેય કોંગ્રેસે ભેદભાવનો આરોપ લગાવ્યો છે. વાયનાડ રાહુલ ગાંધીનું લોકસભા ક્ષેત્ર અને હવે એ બેઠક પરથી પ્રિયંકા ચૂંટાયાં છે. તેથી બંનેએ લોકસભામાં પણ આ મુદ્દો ઉઠાવ્યો હતો. હવે કર્ણાટકની સરકારે વાયનાડમાં જમીન ખરીદીને પીડિતોના ઘર બાંધવાની તૈયારી બતાવી એટલે વિવાદ સર્જાયો છે. એક તરફ કેરળની ડાબેરી સરકાર કર્ણાટક સરકારના આ વલણની ટીકા કરી રહી છે. તો બીજી તરફ ભાજપ પણ

મુંબઈના બસ ડ્રાઇવરો માટે બ્રેથ એનલાઈઝર ટેસ્ટ જરૂરી
થોડા દિવસો પહેલા મુંબઈના કુર્લા વિસ્તારમાં બેસ્ટ બસના એક ડ્રાઈવરે બેફામ બસ ચલાવીને અકસ્માત કર્યો હતો જેમાં ૭ જેટલી વ્યક્તિઓના મૃત્યુ થયા હતા. આ અકસ્માત પછી ડ્રાઈવરની ધરપકડ થઈ હતી. કેટલાક એવા અહેવાલો છે કે ડ્રાયવર નશાની હાલતમાં હતો. હવે મુંબઈ કોર્પોરેશનના સત્તાધિશોએ એવું નક્કી કર્યું છે કે બેસ્ટ બસના ડ્રાયવરો ડડ્યુટી પર જોડાય ત્યારે સરકાર પુનર્વસનની યોજના બનાવી છે એવો આરોપ લગાવ્યો છે.

ઓમર અબ્દુલ્લા ફરીથી એક રાજ્ય, બે રાજધાનીની પરંપરા શરૂ કરશે
જમ્મુ-કાશ્મીરના મુખ્યમંત્રીઓમર અબ્દુલ્લાએ દરબાર મૂવ ફરીથી શરૂ કરવાની કટિબદ્ધતા દર્શાવી છે, જેની ચર્ચા જાગી છે. જમ્મુ-કાશ્મીરમાં ઉનાળાના છ મહિના પાટનગર શ્રીનગરમાં રહે છે, શિયાળાના છ મહિના જમ્મુથી ચાલે છે. તેને દરબાર મૂવ કહે છે. ૧૮૭૨થી રાજાશાહીના સમયથી આ રીતે જ રાજ્યનું પાટનગર બે સ્થળે ચાલે છે. ૨૦૨૧થી દરબાર મૂવની પરંપરા બંધ કરી દેવામાં આવી હતી. ઓમર અબદુલ્લાએ કહ્યું કે તેમને મેનિફેસ્ટોમાં જ એક રાજ્ય બે પાટનગરની વાત હતી. હવે એ દિશામાં કામ કરશે અને કાશ્મીરની ૧૫૦ વર્ષ જૂની પરંપરા જાળવી રાખશે.

મણિપુર ભાજપના કુકી ધારાસભ્યોએ વડાપ્રધાનને રજૂઆત કરી કે...
મણિપુરમાં હિંસા શમી નથી અને કેટલાય વિસ્તારોમાં પૂરવઠો પણ મળતો નથી. આવી સ્થિતિમાં રાજ્યના ૧૦ કુકી ધારાસભ્યોએ વડાપ્રધાન નરેન્દ્ર મોદીને રજૂઆત કરી છે કે તેમના વિસ્તારોમાં સીધું ફંડ આપવામાં આવે કે જેથી અટકેલા કામ પૂરા થઈ શકે. તેમના કહેવા પ્રમાણે રાજ્ય સરકારના માધ્યમથી ફંડ આવે છે તેના બદલે ચૂંટાયેલા જનપ્રતિનિધિઓ યાને ધારાસભ્યોને જે જરૂરી છે પ્રમાણે ફંડ મળે તો કામગીરીને ઝડપ મળશે. મજાની વાત એ છે કે રજૂઆત કરવામાં ૧૦માંથી ૭ ધારાસભ્યો ભાજપના છે. ભાજપના પર ડેવલપમેન્ટ કામ માટે ફંડ આપશે કે નહીં તેનો ભરોસો નથી એવી ચર્ચા આ રજૂઆત પછી રાજયમાં જાગી છે.
ઈન્દર સાહની

મેરા નામ જોકર ફિલ્મની સાથે “કહેતા હૈ જોકર સારા ઝમાના આધી હકીકત આધા ફસાના……” સોંગ ખૂબ જ પોપ્યુલર થયું હતું. આજે સર્કસની સાથે જોકરની સંખ્યામાં પણ ઘટાડો થઈ જોવા મળી રહ્યો છે. ત્યારે, મેક્સિકોમાં નેશનલ કક્લાઉન ડેનું આયોજન કરવામાં આવ્યું હતું.
