```gujarati
૧૦ ગુજરાત સમાચાર (અમદાવાદ આવૃત્તિ)

(ગુજરાત સમાચાર પ્રતિનિધિ)

મંગળવાર, તા. ૧૦ ડિસેમ્બર ૨૦૨૪

વ્યાપાર સમાચાર

ભારત તથા અમેરિકાના વર્તમાન સપ્તાહમાં જાહેર થનારા ફુગાવાના આંક તથા સીરિયાની સરકારના પતન બાદ મધ્યપૂર્વમાં અશાંતિ વચ્ચે ભારતીય શેરબજારમાં સાવચેતીનો સૂર જોવા મળ્યો હતો. ગયા સપ્તાહની રેલી બાદ બેન્ચમાર્ક ઈન્ડાઈસિસ રેન્જબાઉન્ડ રહી સપ્તાહના પ્રથમ દિવસે ઘટાડે બંધ રહ્યા હતા જ્યારે મિડ-કેપ તથા સ્મોલ-કેપની કામગીરી પ્રમાણમાં સારી જોવા મળી હતી. ઓટો, એફએમસીજી, પીએસયુ બેન્ક તથા ફાર્મા શેરોમાં ઘટાડો જોવા મળ્યો હતો. મેટલ તથા કેપિટલ ગુડસમાં આકર્ષણ રહ્યું હતું. ૨૦૨૫માં ઉદાર નાણાં નીતિ અપનાવવાની ચીને કરેલી જાહેરાત બાદ વિદેશી સંસ્થાકીય રોકાણકારો (એફઆઈઆઈ)નું ભારત તરફ કેવુ વલણ રહે છે, તે જોવાનું રહેશે. બેન્ચમાર્ક બીએસઈ સેન્સેકસ ઉપરમાં ૮૧૭૮૩.૨૮ અને નીચામાં ૮૧૪૧૧.૫૫ વચ્ચે રેન્જબાઉન્ડ રહી છેવટે ૨ પોઈન્ટ ઘટી ૮૧૫૭૮.૪૬ પોઈન્ટ બંધ રહ્યો હતો. ઈન્ડેકસ ૨૪૭૦૫.૦૦ નીચામાં ૨૪૫૮૦.૦૫ વચ્ચે અથડાઈ છેવટે ૫૮.૮૦ ઘટી ૨૪૬૧૯.૦૦ બંધ રહ્યો હતો. જો કે બીએસઈ મિડ-કેપ ૧૫૨.૧૦ વધી ૪૭૮૨૧.૮૨ તથા સ્મોલ-કેપ ઈન્ડેકસ ૨૬૨.૯૦ વધી ૫૭૩૧૩.૬૧ પોઈન્ટ બંધ રહ્યા હતા. બીએસઈ પર માર્કેટ કેપ પોઝિટિવ રહી હતી. ૨૨૫૭ શેરોના ભાવ વધ્યા હતા જ્યારે ૧૮૨૨માં ઘટાડો જોવાયો હતો. ૧૬૧ શેરના ભાવ બદલાયા વગરના રહ્યા હતા.

સ્મોલ-કેપ તથા મિડ-કેપ શેરોમાં આકર્ષણઃ બીએસઈ પર માર્કેટ બ્રેડ્થ પોઝિટિવ

સીરિયાની સરકારના પતન બાદ મધ્ય પૂર્વમાં અશાંતિ વચ્ચે શેરોમાં સાવચેતીનો સૂર

નવેમ્બરના મિશ્ર વેચાણ આંકને પગલે ઓટો શેરો દબાણ હેઠળઃ ટાટા મોટર્સ બે ટકાથી વધુ તૂટ્યો

નિફટી એફએમસીજી ઈન્ડેકસમાં ૧૨૮૩ પોઈન્ટનું ગાબડુંઃ મેરિકો, ટાટા કન્ઝ્યુમર, આઈટીસીમાં વેચવાલી

મજબૂત અન્ડરટોને મેટલ શેરોમાં સુધારા તરફી ચાલઃ જિંદાલ સ્ટીલ, સેઈલ, ટાટા સ્ટીલ, નેલ્કોમાં આકર્ષણ

ફાર્મા શેરોમાં મિશ્ર પ્રવાહઃ નેટકો, જેબી કેમિકલ્સ, ગ્રેન્યુલ્સ, ડો. રેડ્ડી ઊંચકાયા

FPIs/FIIની કેશમાં શેરોમાં રૂ. ૭૨૪.૨૭ કરોડની ચોખ્ખી ખરીદી : DIIની રૂ. ૧૬૪૮.૦૭ કરોડની ચોખ્ખી વેચવાલી

શોપિંગ મોલમાં દુકાનોની માંગ વધતા વિકાસને ગતિ આપવા ઉદાર નાણાં નીતિ લાગુ કરવા ચીનની જાહેરાત સિરિયામાં તખ્તાપલટ વચ્ચે વૈશ્વિક કૂડમાં તેજીઃ સોનું ઉછળી રૂ.૭૯૦૦૦ ઉપર ગયું

રાજકોષિય ખાધના ટાર્ગેટને પકડી રાખવા સરકારને CIIનો અનુરોધ

ભારતમાં એનર્જી ક્ષેત્રે વધુ વિદેશી કંપનીઓ આવે એવી શક્યતા
```