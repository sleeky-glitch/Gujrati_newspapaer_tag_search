૧૬ (અમદાવાદ આવૃત્તિ) ગુજરાત સમાચાર
શુક્રવાર, તા. ૧૩ ડિસેમ્બર ૨૦૨૪

સ્પોર્ટસ રાઉન્ડ અપ

હાઈ ડ્રામા બાદ છેક છેલ્લો ૧૪મો મુકાબલો જીતીને માત્ર ૧૮ વર્ષની વયે ચેસમાં વર્લ્ડ ચેમ્પિયન બનેલો ડી. ગુકેશ ભાવુક બન્યો

ગુકેશે સાત વર્ષની વયે ચેસનું વર્લ્ડ ટાઈટલ ભારતમાં પાછું લાવવા સેવેલું સ્વપ્ન સાકાર

ગુકેશે કારકિર્દીની પહેલી જ વર્લ્ડ ચેમ્પિયનશિપ જીતી લઈને ઈતિહાસ સર્જ્યોઃ હવે ઓલ ઈન્ડિયન વર્લ્ડ ચેસ ચેમ્પિયનશિપ રમવાનું સ્વપ્ન

ગુકેશની કારકિર્દી પર ઉડતી નજર

૨૦૧૫ : એશિયન સ્કૂલ ચેસ ચેમ્પિયનશિપમાં અંડર-૯ કેટેગરીમાં ગોલ્ડ મેડલ જીત્યો.
૨૦૧૭ : ઇન્ટરનેશનલ માસ્ટર ટાઈટલ
૨૦૧૮ : વર્લ્ડ યુથ ચેસ ચેમ્પિયનશિપમાં અંડર-૧૨ કેટેગરીમાં ગોલ્ડ મેડલ વિજેતા. એશિયન યુથ ચેસમાં અંડર-૧૨ ની રેપિડ-બ્લીટ્ઝમાં વ્યક્તિગત અને ટીમ ઈવેન્ટ તેમજ ક્લાસિક ઈવેન્ટ એમ કુલ પાંચ ગોલ્ડ જીત્યા.
૨૦૧૯ : ૧૫ જાન્યુઆરીએ તે સમયનો સેકન્ડ યંગેસ્ટ ગ્રાન્ડમાસ્ટર બન્યો. (હાલ ત્રીજા ક્રમે છે). તેણે ૧૨ વર્ષ, ૭ મહિના અને ૧૭ દિવસની ઉંમરે સિદ્ધિ મેળવી.
૨૦૨૨ : ૪૪માં ચેસ ઓલિમ્પિયાડમાં ફર્સ્ટ બોર્ડ પર ગોલ્ડ મેડલ જીત્યો, પણ ભારત ટીમ ત્રીજા ક્રમે રહી. ૨૭૦૦ ઈએલઓ રેટિંગ પાર કરનારો ત્રીજા ક્રમનો સૌથી યુવા ખેલાડી.
૨૦૨૩ : સપ્ટેમ્બરમાં તેણે વિશ્વનાથન આનંદને પાછળ રાખીને દેશના ટોપ રેટેડ ચેસ ખેલાડી તરીકેની સિદ્ધિ મેળવી. ૩૭ વર્ષ બાદ આનંદે આ સ્થાન ગુમાવ્યું.
૨૦૨૩ : ડિસેમ્બરમાં કેન્ડિડેટ્સ માસ્ટર્સમાં ક્વોલિફાય થનારો બોબી ફિશર અને મેગ્નસ કાર્લસન પછીનો ત્રીજો સૌથી યુવા ખેલાડી.


ભારત માટે ગૌરવની પળ

“હું ઐતિહાસિક અને અનુકરણીય ગુકેશને તેની સીમાચિહ્નરૂપ સિદ્ધિ બદલ અભિનંદન. અપ્રતિમ પ્રતિભા, સખત મહેનત અને અચળ નિર્ધારનું આ પરિણામ છે. આ સફળતાથી તેનું નામ ચેસના ઈતિહાસમાં સુવર્ણાક્ષરે કોતરાઈ ગયું છે અને તેણે લાખો યુવાનોને વિરાટ સ્વપ્ન દર્શનની અને શ્રેષ્ઠતાના શિખરો સર કરવાની પ્રેરણા પૂરી પાડી છે. ભવિષ્યના પડકારો માટે ગુકેશને શુભકામના.”

- નરેન્દ્ર મોદી, વડાપ્રધાન


“ખુબ ખુબ અભિનંદન. ચેસ માટે, ભારત માટે અને મારા માટે ખુબજ ગૌરવની પળ છે. ખાસ કરીને ગૌરવની ખુબ જ અંગત પળ. ડી. ગેમને રોમાંચક બનાવતા ગુકેશના ખુબ ખુબ પુરાવા.”


સિંગાપોર, તા. ૧૨

ભારતના ૧૮ વર્ષના ગ્રાન્ડમાસ્ટર ડી. ગુકેશે રોલર-કોસ્ટર રાઈડ સમી વર્લ્ડ ચેસ ચેમ્પિયનશિપના ૧૪માં અને આખરી તેમજ નિર્ણાયક મુકાબલામાં ચીનના ડિફેન્ડિંગ ચેમ્પિયન ડિંગ લિરેનને હરાવીને ટાઈટલ જીતી લેવાની સાથે ઈતિહાસ રચી દીધો હતો. ચેસ


ગુકેશ માટે ૨૦૨૪નું વર્ષ ગોલ્ડન યર

ગુકેશ માટે વર્ષ ૨૦૨૪ કારકિર્દીનું સ્વર્ણિમ વર્ષ બની રહ્યું છે. એપ્રિલ મહિનામાં ૧૭ વર્ષની વયે તેણે સૌથી યુવા વયે કેન્ડિડેટ્સ માસ્ટર્સ જીતીને વર્લ્ડ ચેસ ચેમ્પિયનશિપના ક્વોલિફાયર તરીકેનું સ્થાન મેળવ્યું. તેણે આ ટુર્નામેન્ટ જીતવા ફેવરિટ કારુઆના, નાકામુરા અને નિપોમ્નિચીને પાછળ રાખી દીધા. સપ્ટેમ્બર મહિનામાં બુડાપેસ્ટમાં યોજાયેલા ૪૫માં ચેસ ઓલિમ્પિયાડમાં ફર્સ્ટ બોર્ડ પર ફરી ગોલ્ડ મેડલ જીત્યો અને ઓપન કેટેગરીની ટીમ ઈવેન્ટમાં પણ ગોલ્ડ જીત્યો. ઓક્ટોબર મહિનામાં પહેલીવાર વિશ્વના ટોચના પાંચ ખેલાડીમાં સ્થાન મેળવ્યું.


ગુકેશને વર્લ્ડ ચેમ્પિયન બનાવનારી ટીમ

ગ્રઝેગોર્ઝ ગાજેવસ્કી ડૉ. રજનીકાંત

ગુકેશે તેને વર્લ્ડ ચેમ્પિયન બનાવનારી ટીમ અંગેનો ખુલાસો કર્યો હતો. ચેસ જગતમાં વર્લ્ડ ચેમ્પિયનશિપમાં રમી રહેલા ધુરંધર ખેલાડીઓની ટીમને 'સેકન્ડ્સ' તરીકે ઓળખવામાં આવે છે. ગુકેશની પાછળ રહીને મહેનત કરનારી ટીમ પર એક નજર....

ગ્રઝેગોર્ઝ ગાજેવસ્કી: પોલેન્ડના ૩૯ વર્ષના ગ્રાન્ડમાસ્ટર ગુકેશની સહાયક ટીમમાં સૌથી મહત્વનું સ્થાન ધરાવે છે. તેઓ છેલ્લા કેટલાક સમયથી ગુકેશની સાથે છે.
રાડોસ્લાવ વોજતારએકઃ પોલેન્ડના ૩૭ વર્ષના ગ્રાન્ડમાસ્ટર અગાઉ આનંદે ૨૦૧૦, ૨૦૧૨માં વર્લ્ડ ચેમ્પિયનશિપ જીતી ત્યારે તેની સહાયક ટીમમાં હતા. ત્યાર બાદ તેઓ ૨૦૧૩ અને ૨૦૧૪ની વર્લ્ડ ચેમ્પિયનશિપમાં પણ આનંદની ટીમમાં હતા.
પી. હરિકૃષ્ણા : ભારતના ૩૮ વર્ષના ગ્રાન્ડમાસ્ટર પી. હરિકૃષ્ણા એક સમયે ભારતના સૌથી યુવા વયના ગ્રાન્ડમાસ્ટર હતા. તેઓ કારકિર્દીમાં વર્લ્ડ રેન્કિંગમાં ટોપ-૧૦ સુધી પહોંચ્યા હતા.
વિન્સેન્ટ કિમેર: જર્મન ગ્રાન્ડમાસ્ટર જુનિયર વર્લ્ડ ચેસમાં નંબર વનનું સ્થાન હાંસલ કરી ચૂક્યા છે. ૨૦ વર્ષના વિન્સેન્ટ ગુકેશ સાથે કેન્ડિડેટ્સ ટુર્નામેન્ટથી છે.
જેન-ક્રાઝીઝટોફ ડુડા : ૨૬ વર્ષના પોલેન્ડના ગ્રાન્ડમાસ્ટર જેન ક્રાઝીસ્ઝટોફ ૨૦૨૧માં ચેસ વર્લ્ડ કપમાં વિજેતા રહી ચૂક્યા છે.
જેન ક્લિમકોવસ્કી: પોલેન્ડનો ૧૭ વર્ષનો જેન ક્લિમ્કોવસ્કી માત્ર ઈન્ટરનેશનલ માસ્ટર તરીકેનું જ ટાઈટલ ધરાવે છે. તેનું હાલનું ઈએલઓ રેટિંગ ૨૪૯૫ છે.
પેડી અપ્ટોન: સાઉથ આફ્રિકાના મેન્ટલ કન્ડિશનિંગ કોચ પેડી અપ્ટોને પણ ગુકેશને વર્લ્ડ ચેસ ચેમ્પિયનશિપ માટે તૈયાર કરવામાં મહત્વની ભૂમિકા ભજવી છે.
