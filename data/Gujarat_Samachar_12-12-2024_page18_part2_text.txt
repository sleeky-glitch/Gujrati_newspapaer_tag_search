विન્સેન્ટ બીસીસીઆઈની માન્યતા ન ધરાવતી ઈન્ડિયન ક્રિકેટ લીગમાં જોડાયો હતો તે ૨૦૦૭ થી ૨૦૦૯ સુધી યોજાઈ હતી

વેલિંગ્ટન, તા.૧૧
ન્યુઝીલેન્ડના ભૂતપૂર્વ ઓપનર લોઉ વિન્સેન્ટે ભૂતકાળને યાદ કરતાં કહ્યું કે, વર્ષો પહેલા હું હતાશામાંથી બહાર આવવા માટે ભારત આવ્યો ને ત્યાં મને મેચ ફિક્સિંગની દુનિયામાં ધકેલી દેવાયો હતો. તે સમયે હું ડિપ્રેશન સામે લડી રહ્યો હતો અને ત્યારે શરૂઆતમાં મને સલામતીનો અહેસાસ થયો પછી પાછળથી તેની ગંભીરતા અને જોખમો સમજાયા હતા. વિન્સેન્ટ બળવાખોર આઈસીએલમાં જોડાયો હતો.

નોંધપાત્ર છે કે, આઈસીસી અને બીસીસીઆઈની માન્યતા વિના જ ભારતમાં ઈન્ડિયન ક્રિકેટ લીગ નામની ટી-૨૦ ટુર્નામેન્ટ વર્ષ ૨૦૦૭માં શરૂ થઈ હતી. આ લીગમાં ભારત ઉપરાંત બાંગ્લાદેશ, પાકિસ્તાન, ન્યુઝીલેન્ડ વગેરે જેવા દેશોના ખેલાડીઓ પણ જોડાયા હતા. વિવાદ અને કાયદાકીય લીગ બંધ થઈ ગઈ હતી. ન્યુઝીલેન્ડ તરફથી ૨૩ ટેસ્ટ અને ૧૦૮ વનડે મેચ રમ્યા વિન્સેન્ટ પર હકીકતમાં મેચ ફિક્સિંગ બદલ આજીવન પ્રતિબંધ મૂક્યો હતો.

વિન્સેન્ટે ધ ટેલિગ્રાફના ઈન્ટરવ્યૂમાં કહ્યું કે, ત્યારે મને શરૂઆતમાં એવું લાગ્યું કે, હું ગેંગનો ભાગ છું. ત્યારે હું વિચારતો હતો કે, કોઈ સીધી ધમકી નહતું આપતું, પણ હંમેશા પરિવારને જાણે છે અને નુકસાન પહોંચાડશકે છે. એક દશક સુધી પ્રતિબંધનો સામનો કરનારા વિન્સેન્ટને હવે સાધારણ રાહત મળી છે.


ભારત સામે 'ક્લીન સ્વીપ' વિજય

પર્થ, તા. ૧૧
ઓસ્ટ્રેલિયાની મહિલા ક્રિકેટ ટીમે પ્રવાસી ભારતની મહિલા ક્રિકેટ ટીમને ત્રીજી અને શ્રેણીની આખરી વનડેમાં પણ હરાવીને ૩-૦ સાથે 'ક્લીન સ્વીપ' રીતે શ્રેણી જીતી લીધી છે. ભારતે ટોસ પણ પછી મોટા ટાર્ગેટના દબાણ હેઠળ ભારતે આખરી ૮ વિકેટ ૫૦ રનમાં ગુમાવી હતી અને ૪૫.૧ ઓવરમાં ૨૧૫ રનમાં ઓલઆઉટ થયા હતા.

ઓસ્ટ્રેલિયાએ ૫૦ ઓવરોમાં ૬ વિકેટે ૨૯૮ રન કર્યા હતા. ઓપનર સ્મૃતિ મંધાનાના ૧૦૯ અને હરલીન દેઓલના ૩૯ની સહાયથી ૧૦૫ અને ૧૮૪ રનનો પડકાર સ્વીકાર્યો હતો. ભારતનો કુલ સ્કોર ૩૨.૩ ઓવરમાં ૨ વિકેટ ૧૬૫ રન હતો. ઓફ બ્રેક બોલર ગાર્ડનરે ૩૦ રનમાં પાંચ વિકેટ ઝડપી હતી.


સ્મૃતિ મંધાના ૧૦૫ કામ ન લાગ્યા : ૨૯૮ના પડકાર સામે ભારત ૨૧૫ રનમાં ઓલઆઉટ


પાકિસ્તાન ચેમ્પિયન્સ ટ્રોફીના હાઈબ્રિડ મોડલ માટે સહમત : ટૂંક સમયમાં ઔપચારિક જાહેરાત થશે


કરાચી, તા.૧૧
પાકિસ્તાને તેના ઘરઆંગણે આવતા વર્ષે યોજાનારી ચેમ્પિયન્સ ટ્રોફીમાં ફરજિયાતપણે ભારતની મેચો દુબઈમાં રમાડવી પડશે અને ઉપરાંત પાકિસ્તાન પાસે ચેમ્પિયન્સ ટ્રોફીમાંથી ખસી જવાનો પણ વિકલ્પ નથી કારણકે આઈસીસી અને પીસીબી વચ્ચે કરાર થયેલા છે. જો પાકિસ્તાન છેલ્લી ઘડીએ ચેમ્પિયન્સ ટ્રોફીમાંથી ખસી જાય તો આઈસીસીના આદેશ પર ક્રિકેટ જગત તેનો બહિષ્કાર કરી શકે છે. આમ થાય તો પાકિસ્તાનને આઈસીસીની સ્પર્ધામાં સામેલ જ કરવામાં ન આવે અને તેની સાથે કોઈ દેશ દ્વિપક્ષીય શ્રેણી પણ ન રમે.

આ ઉપરાંત કરારની શરતો પ્રમાણે આઈસીસી પાકિસ્તાન ક્રિકેટ બોર્ડને જંગી રકમનો દંડ ફટકારે તેમજ તેની સામે કાયદેસરની કાર્યવાહી પણ હાથ ધરવામાં આવે. વળી, પાકિસ્તાન ક્રિકેટ બોર્ડ જેની આવક પર નભે છે તે આઈસીસી તરફથી મળતું ફંડ પણ બંધ થઈ જાય. હવે પાકિસ્તાન ક્રિકેટ બોર્ડ આર્થિક તેમજ ક્રિકેટના ક્ષેત્રે થનારી સજાનો સામનો કરી શકે તેમ નથી અને એટલે જ તેઓ પાસે હાઈબ્રિડ મોડલ સ્વીકારવા સિવાય વિકલ્પ જ નથી. પાકિસ્તાન બોર્ડ અને આઈસીસી વચ્ચે મેમ્બર્સ પાર્ટીસિપેશન એગ્રીમેન્ટ થયા છે.

આઈસીસીના સૂત્રો જણાવે છે કે, પાકિસ્તાન ક્રિકેટ બોર્ડ ચેમ્પિયન્સ ટ્રોફીમાં ભારતની મેચો દુબઈમાં રમાડવા સહમત થઈ ગયુ છે અને ટૂંક સમયમાં આ અંગેની જાહેરાત કરી દેવામાં આવશે. બ્રોડકાસ્ટરની માગ અને પાકિસ્તાનની રમાડવામાં આવશે જ.

વેસ્ટ ઇંડિઝે બાંગ્લાદેશને સાત વિકેટે હરાવી વન ડે શ્રેણી જીતી

બેસ્સેટ્ટેરે, તા. ૧૧
વેસ્ટ ઇંડિઝે બાંગ્લાદેશને બીજી વન ડેમાં પણ પરાજય આપીને ત્રણ વન ડેની શ્રેણીમાં વિજયી સરસાઈ મેળવી લીધી છે. વેસ્ટ ઇંડિઝે ટોસ જીતીને પ્રથમ ફિલ્ડિંગ લીધી હતી. બાંગ્લાદેશ ૪૫.૫ ઓવરીમાં ૨૨૭ રનમાં ઓલઆઉટ થઈ ગયું હતું.

સીલ્સની ૨૨ રનમાં ૪ વિકેટ : કિંગના ૮૨ રન

મહમુદુલ્લાહે દુર, તાન્ઝીદ સને ૪૬ અને તાન્ઝીમે ૪પ રન કર્યા હતા. વેસ્ટ ઇંડિઝના ફાસ્ટ બોલર સીલ્સે ૨૨ રનમાં ૪ વિકેટ ઝડપી હતી. વેસ્ટ ઇંડિઝે ૨૨૮ રનનો પડકાર ૩૬.૫ ઓવરોમાં માત્ર ત્રણ વિકેટ ગુમાવી પાર પાડયો હતો. ઓપનર કિંગે ૭૬ બોલમાં ૮ ચોગ્ગા અને ૩ છગ્ગા સાથે .૮૨, લેવિસે ૪૯ અને કાર્ટીએ ૪૫ રનનું યોગદાન આપ્યું હતું. કેપ્ટન હોપે ૧૭ અને રૂથરફોર્ડ ૪૨ રન અણનમ રહ્યા હતા.


ગુજરાતના ધૈર્યને ભાલા ફેંકમાં નેશનલ રેકોર્ડ સાથે ગોલ્ડઃ સાક્ષી ૧૦૦ અને ૨૦૦ મીટરમાં ચેમ્પિયન

અમદાવાદઃ ભુવનેશ્વરમાં યોજાયેલી ૩૯મી નેશનલ જુનિયર એથ્લેટિક્સ ચેમ્પિયનશિપમાં ગુજરાતના ધૈર્ય ભંડેરીએ અંડર-૧૬ કેટેગરીની ભાલા ફેંક સ્પર્ધામાં રાષ્ટ્રીય રેકોર્ડ સર્જતાં ગોલ્ડ મેડલ જીતી લીધો હતો. જ્યારે સાક્ષી ચવાને અંડર-૨૦માં ૧૦૦ અને ૨૦૦ એમ બે પ્રીમિયર ઈવેન્ટમાં બેવડી ગોલ્ડન સિદ્ધિ હાંસલ કરી હતી. અંડર-૧૬માં રાજકોટના ધૈર્ય ભંડેરીએ ૭૦.૧૨ મીટરના થ્રો સાથે અગાઉ ગત વર્ષે નોંધાયેલો વિરેન્દ્ર યાદવનો ૬૯.૪૫ મીટરના થ્રોનો રેકોર્ડ તોડી નાંખ્યો હતો. એસએજીના નડિયાદ સેન્ટરમાં તાલીમ લેતા ધૈર્યના કોચ ધર્મેન્દ્ર પરમારે કહ્યું કે, ગત વર્ષે પણ ધૈર્યએ જુનિયર નેશનલ્સમાં રેકોર્ડ સર્જ્યો હતો. જોકે તે બીજા ક્રમે રહેતા તેને સિલ્વર મેડલ મળ્યો હતો અને તેના કરતાં ગોલ્ડ મેડલવાળા ખેલાડીનું અંતર વધારે હોઈ નેશનલ રેકોર્ડ તેના નામે નોંધાયો હતો. જોકે ધૈર્યની ધૌરજ આવખતે ફળી છે. દરમિયાનમાં સુરતની સાક્ષી ચવાને અંડર-૨૦ કેટેગરીમાં ૧૦૦ મીટરની દોડમાં ૧૧.૮૬ મીટરના થ્રો સાથે ગોલ્ડ મેડલ જીતી લીધો હતો. કર્ણાટકની સુધીક્ષા ૧૨.૦૦ સેકન્ડ સાથે સિલ્વર જીતી હતી. સાક્ષીએ આ ઉપરાંત ર૦૦ મીટરની સ્પર્ધામાં પણ ૨૪.૧૪ સેકન્ડના સમય સાથે ગોલ્ડ મેડલ જીતીને આગવો ઈતિહાસ રચી દીધો હતો. તેણે એથ્લેટિક્સની બંને પ્રીમિયર ઈવેન્ટમાં ગુજરાતને ગોલ્ડ અપાવ્યો હતો. મૂળ મહારાષ્ટ્રની વતની એવી સાક્ષીનો પરિવાર વર્ષોથી સુરતમાં રહે છે. રિયાલન્સ ફાઉન્ડેશનની મદદથી તાલીમ મેળવી રહેલી સાક્ષી અગાઉ જુનિયર વર્લ્ડ ચેમ્પિયનશિપમાં પણ ભાગ લઈ ચૂકી છે.

બંગાળને ૪૧ રનથી હરાવીને બરોડાની ટીમ સેમિ ફાઈનલમાં

બેંગાલુરુ/અલુર, તા.૧૧
શાશ્વત રાવતના ૪૦ અને અભિમન્યુ રાજપુતના ૩૭ રન બાદ લુકમાન મેરિવાલાએ ૧૭૨ રનમાં તેમજ હાર્દિક પંડ્યાએ ૨૭ અને અતીત શેઠે ૪૧ રનમાં ૩-૩ વિકેટ ઝડપતાં બરોડાએ ૪૧ રનથી બંગાળને હરાવીને સૈયદ મુસ્તાક અલી ટી-૨૦ ટુર્નામેન્ટની સેમિ ફાઈનલમાં પ્રવેશ મેળવ્યો હતો. બરોડાના બાદ બંગાળ ૧૩૧માં સમેટાયું હતુ. હવે તારીખ ૧૩મીએ બરોડા અને મુંબઈ વચ્ચે સેમિ ફાઈનલ રમાશે. હવે તારીખ ૧૩મીએ બરોડા અને મુંબઈ વચ્ચે સેમિ ફાઈનલ રમાશે.

ટોસ ગુમાવ્યા બાદ પ્રથમ બેટિંગ કરતાં બરોડા તરફથી શાશ્વત રાવતે ૨૬ બોલમાં ૩ છગ્ગા અને ૧ ચોગ્ગા સાથે ૪૦, અભિમન્યુસિંહ રાજપુતે ૩૭, હાર્દિક પંડ્યાએ ૧૦, કૃણાલ પંડ્યાએ ૭, શિવાલીક શર્માએ ૨૪, ભાનુ પાનિયાએ ૧૭, વિષ્ણુ સોલંકીએ ૧૬ અને મહેશ પિઠિયાએ ૬* રન કર્યા હતા. શમીએ ૪૩ રનમાં તેમજ પ્રદિપ્તા પ્રમાણિકે અને કનિષ્ક શેઠે ૩૯ રનમાં ૨-૨ વિકેટ ઝડપી હતી. જવાબમાં બંગાળ તરફથી શાહબાઝ અહમદે સૌથી વધુ ૫૫ રન ૩૬ બોલમાં ૩ ચોગ્ગા અને ૪ છગ્ગાની મદદથી ફટકાર્યા હતા. મેરીવાલા-હાર્દિક અને અતીતે ૩-૩ વિકેટ મેળવી હતી.

હવે બરોડા અને મુંબઈ વચ્ચે ૧૩મીએ સેમિ ફાઈનલ : સૌરાષ્ટ્રનો મધ્ય પ્રદેશ સામે પરાજય

મુંબઈ અને દિલ્હી પણ જીત્યા

સૌરાષ્ટ્રનો મધ્ય પ્રદેશ સામે છ વિકેટથી પરાજય થયો હતો. સૌરાષ્ટ્ર તરફથી ચિરાગ ગાંધીએ ૪૫ બોલમાં ૮ ચોગ્ગા અને ચાર છગ્ગા સાથે ૮૦ રન ફટકારતાં સૌરાષ્ટ્રે સાત વિકેટે ૧૭૩ રન કર્યા હતા. અવેશ ખાન-વેંકટેશ એયરે ૨-૨ વિકેટ ઝડપી હતી. મધ્ય પ્રદેશે અર્પિત ગૌડના ૪૨ તેમજ વેંકટેશ ઐયરના ૩૮ * અને હરપ્રીતના ૨૨ *ની મદદથી ૧૯.૨ ઓવરમાં ચાર વિકેટ ગુમાવીને ૧૭૪ રન કરતાં જીત હાસલ કરી હતી.


પ્રથમ ટી-૨૦ઃ સાઉથ આફ્રિકાએ પાકિસ્તાનને ૧૧ રનથી હરાવ્યું

ડરબન, તા. ૧૧
સાઉથ આફ્રિકાએ પ્રવાસી પાકિસ્તાનને પ્રથમ ટી-૨૦માં ૧૧ રનથી હરાવ્યું હતું. સાઉથ આફ્રિકાએ ટોસ જીતીને પ્રથમ બેટિંગ કરતા ૨૦ ઓવરોમાં ૯ વિકેટે ૧૮૩ રન કર્યા હતા. જવાબમાં પાકિસ્તાન ૨૦ ઓવરોમાં ૮ વિકેટે ૧૭૨ રન સુધી જ સીમીત રહ્યું હતું.

મિલરના ૪૦ બોલમાં ૮ ચોગ્ગા, ૮ છગ્ગા સાથે ૮૨

સાઉથ આફ્રિકાના બેટ્સમેન ડેવિડ મિલર ૪૦ બોલમાં ૪ ચોગ્ગા અને ૮ છગ્ગા સાથે ૮૨ અને લિન્ડે ૨૪ બોલમાં ૩ ચોગ્ગા, ૪ છગ્ગા સાથે ૪૮ રન ફટકારતા પાકિસ્તાને હાથમાંથી બાજી ગુમાવી હતી. કેમ કે સાઉથ આફ્રિકાએ એક તબક્કે ૭૧ રનમાં ૪ વિકેટ ગુમાવી હતી. મિલર ૧૩૫ રનના સ્કોરે છઠ્ઠી વિકેટ તરીકે આઉટ થયો તેમાંથી મિલરના એકલાના જ ૮૨ રન હતા. આખરી ૫.૩ ઓવરોમાં સાઉથ આફ્રિકાએ ૪૭ રન લીધા હતા. હેન્ડ્રિકસ ૮, ડુસેન ૦, બીટઝકે ૮, કેપ્ટન ક્લાસેન ૧૨, ફેરેઈરા ૭, સિમેલેન ૧, પીટર ૩ રન સાથે નિષ્ફળ રહ્યા હતા.

પાકિસ્તાન તરફથી ઓપનર મોહમ્મદ રિઝવાને ૬૨ બોલમાં પાંચ ચોગ્ગા ત્રણ છગ્ગા સાથે ૭૪ રનની ઈનિંગ રમી હતી. અયુબે ૩૧ રન કર્યા હતા. બાબર આઝમ ૦, ઉસ્માન ખાન ૯, તાહિર ૧૮, શાહીન આફ્રીદી ૯, ઈરફાન ખાન ૧, અબ્બાસ આફ્રીદી ૦ રને આઉટ થયા હતા. રઉફ ૨ અને મુકીમ પાંચ રને અણનમ રહ્યા હતા. ડાબોડી સ્પિનર લિન્ડેએ બેટિંગ બાદ બોલિંગનો પણ જાદુ બતાવતા ૪ ઓવરમાં ૨૧ રનમાં ૪ વિકેટ ઝડપી હતી.

ટેસ્ટ બેટિંગ રેન્કીંગમાં રૂટને પાછળ ધકેલી બ્રૂક નંબર-૧, બુમરાહ બોલરોમાં ટોપ પર યથાવત્
