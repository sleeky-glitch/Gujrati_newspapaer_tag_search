૧૨ (અમદાવાદ આવૃત્તિ) ગુજરાત સમાચાર
મંગળવાર, તા. ૧૦ ડિસેમ્બર ૨૦૨૪

સ્પોર્ટસ રાઉન્ડ અપ

ભારતને ફાઇનલમાં નિશ્ચિત રીતે પહોંચવા ઓસ્ટ્રેલિયાને ૪-૧થી હરાવવું જ પડે
રોહિતશર્માએ ઓપનિંગમાં જ આવવું જોઈએઃ શાસ્ત્રી

WTC પોઈન્ટ ટેબલમાં ભારત ત્રીજા ક્રમે ફેંકાયુંઃ સાઉથ આફ્રિકા ટોપ પર પહોંચ્યું
ભારતના બીજી ટેસ્ટમાં પરાજય પછી હવે રોહિત શર્માના બેટિંગ ઓર્ડરની ચિંતા

ભારત ઓસ્ટ્રેલિયા સામે ૨-૩થી શ્રેણીમાં પરાજય પામે તો ઓસ્ટ્રેલિયા-શ્રીલંકા અને સાઉથ આફ્રિકા-પાકિસ્તાન વચ્ચેની શ્રેણીના પરિણામ પર નજર રાખવી પડશે

નવી દિલ્હી, તા. ૯
ઓસ્ટ્રેલિયાએ ગઈકાલે ભારતને બીજી ટેસ્ટમાં પરાજય આપીને વર્લ્ડ ટેસ્ટ ચેમ્પિયનશીપના ટેબલમાં પ્રથમ સ્થાન મેળવ્યું હતું અને ભારત ત્રીજા સ્થાને ફેંકાઈ ગયું હતું. સાઉથ આફ્રિકા ગઈકાલના ટેબલમાં બીજા સ્થાને હતુ પણ હવે આજે સાઉથ આફ્રિકાએ શ્રીલંકાને શ્રેણીની આખરી બીજી ટેસ્ટમાં પણ પરાજય આપીને પોઈન્ટ ટેબલમાં પ્રથમ સ્થાન પ્રાપ્ત કરીને ઓસ્ટ્રેલિયાને બીજા સ્થાને લાવી દીધું છે. ભારત આમ ત્રીજા સ્થાને છે.
હવે ૨૦૨૫માં રમાનાર વર્લ્ડ ટેસ્ટ ચેમ્પિયનશીપની ફાઇનલમાં સાઉથ આફ્રિકાએ તો લગભગ તેનું સ્થાન નિશ્ચિત કરી દીધું છે અને બીજા સ્થાન માટે ભારત અને ઓસ્ટ્રેલિયા વચ્ચે સ્પર્ધા થઈ શકે તેમ છે.
ભારત ને હવે ફાઇનલમાં પહોંચવું હોય તો ઓસ્ટ્રેલિયા સામેની વર્તમાન ટેસ્ટ શ્રેણીની બાકીની ત્રણ ટેસ્ટમાંથી કમ સે કમ બે ટેસ્ટ જીતવી જ પડે. જોકે ૪-૧થી શ્રેણી જીતે તો તેના બળ પર જ ફાઇનલમાં પહોંચે.

વિશેષ કરીને સાઉથ આફ્રિકા અને ઓસ્ટ્રેલિયા ૨૦૨૩-૨૦૨૫ની ટેસ્ટ ચેમ્પિયનશીપ સાયકલની તેઓની બાકીની ટેસ્ટમાં પહોંચવાની તક છે. સાઉથ આફ્રિકાને હવે બે ટેસ્ટની શ્રેણી પાકિસ્તાન સામે રમવાની છે. જો પાકિસ્તાન આ ટેસ્ટ શ્રેણી ૧-૧થી ડ્રો કરે કે પછી સાઉથ આફ્રિકાને એક ટેસ્ટમાં પણ હરાવે તો ભારતને ફાયદો થઈ શકે છે. સાઉથ આફ્રિકાએ તેનું સ્થાન નિશ્ચિત કરવા પાકિસ્તાનને ૨-૦થી હરાવવું પડે.

જો ભારત વર્તમાન ટેસ્ટ શ્રેણીમાં ૩-૨ થી જીતે તો શ્રીલંકા ઓસ્ટ્રેલિયાને બે ટેસ્ટની શ્રેણીમાં એક ટેસ્ટમાં હરાવે તે જરૂરી છે.
અન્ય વિકલ્પ પ્રમાણે જો ભારત ઓસ્ટ્રેલિયા સામેની ટેસ્ટ શ્રેણીમાં ૨-૨ થી બરાબરીએ પુર્ણ કરે તો શ્રીલંકા ઓસ્ટ્રેલિયાને ૨-૦થી ટેસ્ટ શ્રેણીમાં હરાવે તે અનિવાર્ય છે. ભારત ઓસ્ટ્રેલિયા સામેની ૨-૩ થી હારે તો પાકિસ્તાને સાઉથ આફ્રિકાને ૨-૦ થી અને ઓસ્ટ્રેલિયા શ્રીલંકાને બે ટેસ્ટની શ્રેણીમાં એક ટેસ્ટમાં પરાજય આપે. આમ ભારતની શક્યતા 'જો અને તો'ના સમીકરણ પર ચાલી ગઈ છે.

વર્લ્ડ ટેસ્ટ ચેમ્પિયનશીપ : પોઈન્ટ ટેબલ

ટીમ	મેચ	જીત	હાર	ડ્રો	પરસેન્ટ
સાઉથ આફ્રિકા	૧૦	૬	૩	૧	૬૩.૩૩
ઓસ્ટ્રેલિયા	૧૪	૮	૪	૧	૬૦.૭૧
ભારત	૧૬	૮	૬	૧	૫૭.૨૯
શ્રીલંકા	૧૧	૫	૬	૦	૪૫.૪૫
ઈંગ્લેન્ડ	૨૧	૧૧	૮	૧	૪૫.૨૪
ન્યૂઝીલેન્ડ	૧૩	૬	૭	૦	૪૪.૨૩
પાકિસ્તાન	૧૦	૪	૬	૦	૩૩.૩૩
બાંગ્લાદેશ	૧૨	૪	૮	૦	૩૧.૨૫
વેસ્ટઈન્ડીઝ	૧૧	૨	૯	૨	૨૪.૨૪


આ ટેસ્ટની બંને ઈનિંગમાં આમ તો ભારતની ઈલેવન ફ્લોપ રહી હતી પણ રોહિત શર્મા કે જે પ્રથમ ટેસ્ટ નહોતો રમ્યો તે બીજી ટેસ્ટથી ટીમ સાથે જોડાયો તે સાથે જ તેણે ઈચ્છા વ્યક્ત કરી હતી કે તે મિડલ ઓર્ડરમાં બેટિંગ કરશે. જો કે તેનો આ નિર્ણય ભારે પડ્યો હતો અને બંને ઈનિંગમાં તે ખૂબ જ દયનીય રીતે સસ્તામાં આઉટ થયો હતો.
હવે બીજી ટેસ્ટ કે જે ૧૪ ડિસેમ્બરથી શરૂ થઈ રહી છે તેમાં રોહિત શર્માએ ઓપનિંગમાં જ ઉતરવું કે બીજી ટેસ્ટની જેમ મિડલ ઓર્ડરમાં તે કોયડો છે.

ગાવાસ્કર અને શાસ્ત્રીએ એવો મત પ્રગટ કર્યો છે કે રોહિત શર્માએ ઓપનિંગમાં જ ઉતરવું જોઈએ કેમ કે છેલ્લા કેટલાક વર્ષોથી તે આ ક્રમે રમવા ટેવાયેલો છે.

પ્રથમ ટેસ્ટમાં જયસ્વાલ અને રાહુલ સાવ નિષ્ફળતા નહોતી મેળવી. કે પ્રથમ ટેસ્ટમાં રોહિત રમવાનો નહતો એટલે રાહુલને ઓપનિંગમાં ઉતાર્યો હતો.
રોહિત શર્માએ બીજી ટેસ્ટ અગાઉ કહ્યું હતું કે, પ્રથમ ટેસ્ટમાં ભારત જીત્યું તેમાં રાહુલે ૨૬ અને ૭૭ રન બનાવ્યા હતા. બીજી ઈનિંગમાં તો તેઓએ ૨૦૧ની ભાગીદારી નોંધાવી હતી. આથી તેઓનો લય તોડવા નથી માંગતો.
જો કે છઠ્ઠા ક્રમે રોહિત શર્માએ ૩ ટેસ્ટમાં કેવો દેખાવ કરે છે તેના પર નજર રાખવી પડશે. સાઉથ આફ્રિકાને પાકિસ્તાન સામે અને ઓસ્ટ્રેલિયાને શ્રીલંકા સામે બે ટેસ્ટની શ્રેણી રમવાની છે.

આંકડાશાસ્ત્રીઓના મતે રોહિત શર્માએ મિડલ ઓર્ડરમાં જ આવવું જોઈએ કેમ કે સાઉથ આફ્રિકા, ઈંગ્લેન્ડ, ન્યુઝીલેન્ડ અને ઓસ્ટ્રેલિયા સામે ૪૯ ઈનિંગમાંથી ૨૦ ઈનિંગમાં તેણે ઓપનિંગ બેટિંગ કરી છે તેમાં તેની એવરેજ ૩૦ થી ઓછી રહી છે. આટલી એવરેજ પણ છે તેનું કારણ ઈંગ્લેન્ડ સામે ૩૭.૮ ની એવરેજ ૨૦૨૧માં છે તેના લીધે છે.

આંકડાની રીતે જોઈએ તો રોહિત શર્માએ મિડલ ઓર્ડરમાં જ બેટિંગ જારી રાખવી જોઈએ

